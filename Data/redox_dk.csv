,id,link,date_published,date_modified,title,content,excerpt,author,categories
0,2833,https://redox.dk/nyheder/nye-borgerlige-medlem-politianmeldt-for-trusler/,2019-03-29 16:44:08,2019-04-02 22:01:14,Nye Borgerlige-medlem politianmeldt for trusler,"Det bornholmske Nye Borgerlige-medlem Kaare Rex Thomsen blev fornyligt politianmeldt for trusler mod debattøren David Trads, der folketingskandidat for Socialdemokratiet.
David Trads skrev i et opslag på Facebook:
“Jeg har – igen – måtte gå til politiet med en dødstrussel fra en af de værste Nye Borgerlige-proselytter. Denne gang en mand, der – offentligt – meddelte, at han gerne ville gå 12 år i fængsel for at gøre det af med mig. Han blev straks sigtet og afhørt. Sidste gang var det ham i øverste venstre hjørne af min collage, som truede mig ledsaget af fotoet, hvor han poserer med våben.”
Ekstra Bladet kunne onsdag i denne uge berette, at det er det bornholmske Nye Borgerlige-medlem Kaare Rex Thomsen, der har truet David Trads.
Han forklarer til Ekstra Bladet, at han ikke mener, at han har truet David Trads. Han bekræfter desuden, at han er medlem af Nye Borgerlige, men siger at han overvejer at melde sig ud af, da han “ikke ønsker at blive inddraget i det partipolitiske”.
Københavns politi bekræfter overfor Ekstra Bladet, at de har modtaget de to konkrete anmeldelser, som David Trads omtaler i opslaget.
Hagekorstatovering
“Så bliver der føjet endnu et element til 40 års krisen. ……..på brystet”. Sådan lød det, da Kaare Rex Thomsen den 11. februar i år postede et billede af et hagekors på Facebook. Få timer senere postede han to billeder af sig selv i bar overkrop, hvor man kan se hans nye tatovering: et hagekors.
Kaare Rex Thomsen lagde i marts endnu et billede af hans nye tattovering på Facebook. Foto: Screenshot fra facebook.
Opslaget blev bl.a. liket af en af Nye Borgerliges folketingskandidater og skabte stor debat blandt Kaare Rex Thomsens facebookvenner. Da en person i kommentarsporet spørger, om Kaare Rex Thomsens tatoveringsmotiv er hentet fra vikingetiden, svarer han: “Nej. Mit er bare et godt gammeldags nazi hagekors 😃”.
Det bornholmske Nye Borgerlige-medlem, har tidligere været i vælten med racistiske og nazistiske budskaber i en sådan grad, at flere af hans Facebookvenner bl.a. kalder ham for “Nazi Kaare” og “SwastiKaare”.
I sommeren 2018 offentliggjorde det bornholmske Nye Borgerlige-medlem to billeder på facebook. Det ene af ham selv i ført en t-shirt med et sydstatsflag som motiv, og det andet forestillende hans vasketøj hængende til tørre. På vasketøjssnoren hænger t-shirten med sydstatsflaget side om side med en rød t-shirt. Motivet her er en hvid cirkel med et sort hagekors i.
Screenshot fra Kaare Rex Thomsens facebookprofil.
I kommentarsporene til begge billeder undrer Kaare Rex Thomsens venner sig over, hvorfor han uploader billeder af de pågældende t-shirts og problematiserer bl.a. brugen af Sydstatsflaget. Da en af facebookvennerne kalder Kaare Rex Thomsen for “racist” svarer han: “Jeg er ikke racist. Jeg er racebevidst ;-)”.
Begrebet “racebevidst” har de seneste mange år været stærkt tilknyttet den nazistiske bevægelse og bruges typisk af personer med et racistisk menneskesyn, der mener at der er forskel på mennesker på baggrund af deres “race”, samt at den “hvide race” er andre “racer” overlegne.
“For sjov”
Kaare Rex Thomsen siger til Redox: “Det er ikke en hagekorstatovering. Det er et swastika.”
Han forklarer, at det er “for sjov” og “taget ud af sammenhæng”.
Adspurgt om sine t-shirts siger han: “Jeg er provokatør, jeg kan godt lide at provokere. Det er ikke en politisk ting. Jeg har ikke nazistiske sympatier.”
Pernille Vermund har ikke besvaret Redox’ henvendelser. Redox har været i kontakt med Lars Kaaber, der er pressechef i Nye Borgerlige. Han fortæller, at han efter Redox’ henvendelse har talt med Kaare Rex Thomsen, der ifølge Kaaber “har udtrykt ønske om at forlade partiet”.
Opdateret 2. april 2019: Kaare Rex Thomsen skriver i en email til Redox, at han på politistationen i Rønne har fået oplyst, at han ikke er blevet anmeldt. Københavns Politi har tidligere overfor Ekstra Bladet bekræftet anmeldelsen. Redox har dags dato været i kontakt med David Trads, der bekræfter at have anmeldt Kaare Rex Thomsen til politiet.
","Det bornholmske Nye Borgerlige-medlem Kaare Rex Thomsen blev fornyligt politianmeldt for trusler mod debattøren David Trads, der folketingskandidat for Socialdemokratiet. David Trads skrev i et opslag på Facebook: “Jeg har – igen – måtte gå til politiet med en dødstrussel fra en af de værste Nye Borgerlige-proselytter. Denne gang en mand, der – offentligt – …
",Redox,['Nyheder']
0,683,https://redox.dk/nyheder/dnf-fra-gaden-til-festen/,2016-12-08 09:30:15,2017-10-20 11:18:49,DNF – fra gaden til festen,"Den 10. maj 2014 havde Danmarks Nationale Front (DNF) indkaldt til demonstration på Christiansborg Slotsplads under parolen “Nej til moskeer i Danmark”.
Det var første gang siden Anden Verdenskrig, at nazister fik demonstrationstilladelse i hjertet af København. I tiden op til demonstrationen havde DNF rekrutteret flere nye medlemmer, øget aktivitetsniveauet og stået bag flere voldelige overfald på venstreorienterede aktivister i København.
Demonstrationen blev kulminationen på en ny bølge af naziaktivitet i hovedstadsområdet, men blev ikke den succés som ledelsen i DNF havde håbet på.
Først og fremmest samlede demonstrationen kun 30-40 deltagere selvom der var gæstende nynazister fra både Sverige og Tyskland.
Samtidig betød en massiv antifascistisk modstand, at DNF blot 13 minutter efter det annoncerede starttidspunkt måtte eskorteres ud af området i politiets sikrede mandskabsvogne, fordi store grupper af antifascister trængte igennem politiets kæder.
DNF skød skylden for fiaskoen på politiet og annoncerede, at de senere på året ville indkalde til en ny demonstration i København. Det skete dog aldrig, og artiklen med løftet om en ny demonstration blev senere fjernet fra DNF’s hjemmeside.
Siden demonstrationen er det næsten kun gået ned ad bakke for DNF. Mange medlemmer er enten blevet inaktive eller har helt forladt organisationen og aktivitetsniveauet er faldet til et nyt lavpunkt. Siden maj 2014 har DNF gennemført følgende større udadvendte aktiviteter:

En koordineret løbeseddelsuddeling på samme dag i flere jyske og sjællandske byer.
To små torvemøder: Et i Hillerød og et i Skive.
Haft en lille delegation afsted til en svensk nazistdemonstration.

De fleste medlemmer i ledelsesgruppen har i dag travlt med at slå sig ned og stifte famillie. De har købt huse, er blevet gift og nogle venter børn. Det har lagt en dæmper på organisationens aktiviteter.
DNF’eren René Lysbo Duedam ses her til demonstration i Stockholm i november. Demonstrationen var arrangeret af den nationalsocialistiske organisation Nordiska Motstandsrörelsen.
Fokus på fester og famillie
Mens de udadvendte politiske aktiviteter er skrumpet gevaldigt ind, er antallet af fester og sociale arrangementer uforandret. Foruden organisationens faste interne arrangementer som julefrokoster, bowlingture og sommerfester, har DNF de senere år været faste deltagere ved det gendannede Blood & Honour Scandinavias (B&H) koncerter og fester i Sydsverige. Medlemmer af DNF har medvirket som både musikere, talere og vagter under Blood & Honour-festerne.
Kristian Mølgaard Larsen (t.h.) fra DNF’s ledelse og det menige DNF-medlem Morten Mikael Holm (t.v.), begge iført security t-shirts, ved Blood & Honour Scandinavias koncert med det amerikanske naziband Blue Eyed Devils i Sverige i november 2015.
Blood & Honour Scandinavia blev genopstartet i 2013 og favner formelt hele Skandinavien, men består reelt kun af en svensk gruppe og nogle enkelte medlemmer i Danmark.
Blood & Honour er i dag DNF’s tætteste samarbejdspartner. Udover at deltage i hinandens fester og demonstrationer, tager de også på ture til naziarrangementer i andre dele af Europa sammen. En af årsagerne til det tætte samarbejde er, at tre ud af de fire medlemmer i DNF’s ledelse ifølge Redox’ oplysninger er nuværende eller tidligere medlemmer af Blood & Honour.
DNF-ledelsesmedlemmet René Lysbo Duedam ses her med blå trøje ved B&H Scandinavias sommerfest i Skåne i august 2016, til venstre ses DNF’eren Morten Mikael Holm i ført en B&H t-shirt. Ved festen deltog også det tidligere ledelsesmedlem Thomas Lundgreen Pedersen.
Den jyske aflægger
Det eneste sted, hvor DNF ikke er gået tilbage, er i Jylland. Organisationen har fået en lille gruppe aktivister i Skive-området. De har bl.a. delt løbesedler ud og overklistret den lokale moske med DNF-klistermærker flere gange. I marts måned rejste en større gruppe sjællandske medlemmer til Skive, hvor organisationen gennemførte et torvemøde med 10-15 deltagere. DNF-gruppen i Skive-området tæller dog ikke mere end en håndfuld.
DNF’s julefrokost i 2015 blev afholdt i Gladsaxe. På billedet ses bl.a. ledelsesmedlem Oliver Cox (yderst t.v.), den centrale Skive-aktivist Paw Pinstrup Nielsen (nummer to fra venstre), samt den sjællandske aktivist Nicklas Krog Andersen (nummer to fra højre).
Det er dog ikke første gang, at DNF er aktive i Skive-området. I 2011 åbnede de en lokalafdeling i Skive, hvilket dog blev en kort fornøjelse. Da et lokalt DNF-medlem afholdte en fest for DNF’ere fra resten af landet – med deltagelse af en gruppe tyske nazister – angreb festdeltagerne en famillie på den lokale strand med stenkast, samtidig med at de heilede og kom med racistiske tilråb. Efterfølgende oplevede flere af deltagerne i DNF-festen en del opmærksomhed fra pressen, den antifascistiske bevægelse og politiet på baggrund af episoden.
Det lokale DNF-medlem, der afholdte festen blev efterfølgende sigtet for brud på racismeparagraffen samt for at have kastet sten efter famillien, hvilket han tilstod. Kort tid efter stoppede DNF’s aktiviteter i området og den nyoprettede lokalafdeling blev inaktiv.
Læs mere om episoden her.
Fra højre ses ledelsesmedlemmet Oliver Cox, den sjællandske aktivist Nicklas Krog Andersen, ledelsesmedlem Henrik Rune Jakobsen og et af de nye jyske medlemmer, Uffe Aarup, under en udflugt i 2015 til en gammel tysk bunker.
Den eneste fra DNF’s ledelse, der har ønsket at udtale sig til Redox, er Henrik Rune Jakobsen. Han forklarer, at han anser sig selv som nationalliberal. Adspurgt om han synes, at det er, problematisk, at der til DNF’s interne arrangementer er en åbenlys dyrkelse af nationalsocialismen og Adolf Hitler svarer han: “Jeg synes sommetider det er lidt vulgært, men jeg har egentligt ikke noget større problem med det, jeg kan sagtens være sammen med alle ligegyldigt med hvad deres politiske overbevisning er.”
Da Redox spørger ham om, hvorfor DNF’s aktivitetsnivau siden 2014 er faldet drastisk, afviser han at svare. Han siger, at det er noget der skal håndteres på de indre linjer: “Det tror jeg er et internt emne”. Han ønsker generelt ikke at snakke om Danmarks Nationale Fronts aktiviteter.
De resterende ledelsesmedlemmer René Lysbo Duedam, Kristian Mølgaard Larsen og Oliver Cox har enten ikke ønsket at udtale sig eller har ikke besvaret Redox’ henvendelser. Paw Pinstrup Nielsen, Uffe Aarup og Nicklas Krog Andersen har ligeledes ikke besvaret Redox’ henvendelser.
","Den 10. maj 2014 havde Danmarks Nationale Front (DNF) indkaldt til demonstration på Christiansborg Slotsplads under parolen “Nej til moskeer i Danmark”. Det var første gang siden Anden Verdenskrig, at nazister fik demonstrationstilladelse i hjertet af København. I tiden op til demonstrationen havde DNF rekrutteret flere nye medlemmer, øget aktivitetsniveauet og stået bag flere voldelige …
",Redox,['Nyheder']
0,4288,https://redox.dk/nyheder/svensk-topnazist-skal-vidne-for-breiviks-loesladelse/,2022-01-15 15:25:23,2022-01-15 15:25:57,Svensk topnazist skal vidne for Breiviks løsladelse,"På tirsdag bliver retten i Telemark sat. De almindelige retssale er dog skiftet ud med gymnastiksalen i Skien fængsel, hvor Anders Behring Breivik de sidste otte år har siddet fængslet for det terrorangreb han gennemførte i Oslo og på Utøya den 22. juli 2011, hvor han dræbte 77 personer.
Anders Behring Breivik har søgt om prøveløsladelse efter mindstetiden for hans forvaringsdom udløb i sommers, ti år efter terrorangrebene. Det er retten i Telemark vest for Oslo, der skal behandle sagen.
I retssagen har Anders Behring Breiviks forsvarer indkaldt den svenske topnazist Pär Öberg som vidne. Forsvarsadvokaten, Øystein Storrvik, siger til TV2 Norge:
“Jeg kan sige, at han er ønsket som vidne, og at han har givet udtryk for at være villig til at vidne. Det vil komme frem under retssagen hvorfor han er der. Jeg ønsker ikke at foregribe spørgsmålene han får eller tematikken omkring ham.”
Forsvareren vil overfor TV2 Norge ikke kommentere på om Breivik og Öberg har haft kontakt tidligere.
Pär Öberg er indkaldt som andet vidne i sagen og skal i vidnestolen onsdag morgen, umiddelbart efter at Anders Behring Breivik selv har afgivet forklaring.
Topnazist gennem årtier
Pär Öberg er vigtig figur i den skandinaviske nazibevægelse. Han har igennem mange år spillet en yderst central rolle i naziorganisationen Den Nordiske Modstandsbevægelse, hvor han er chef for den parlamentariske gren, og siden slutningen af 00’erne har han siddet i organisationens ledelse.
Fra 2014 til 2018 repræsenterede han organisationen i Ludvika byråd, hvor han havde udnyttet et hul i det svenske valgsystem og kuppet sig til et af Sverigedemokraternas mandater.
I 2017 talte Pär Öberg på Almedalsveckan, den svenske pendant til Folkemødet, hvor Den Nordiske Modstandsbevægelse deltog. Han blev efterfølgende dømt for brud på den svenske racisme paragraf, hetz mot folkgrupp, for talens indhold.
I anledningen af Pär Öbergs 50 års-fødselsdag i 2021 udgav NMRs norske hjemmeside Frihetskamp et interview med ham, hvor han blandt andet fortalte, at han ved et tilfælde blev født i Danmark, da hans forældre var besøg på den anden side af Øresund. Han voksede efterfølgende op i Malmø i 70’erne.
Han blev ifølge interviewet nazist i teenageårene, men erkendte det først for sig selv, da han var fyldt 20. Op igennem halvfemserne var han aktiv i den nazistiske organisation Riksfronten og drog Sverige rundt for at gå til nazikoncerter.
Der er afsat fire retsdage ved Telemark Tingsret til behandlingen af Anders Behring Breiviks begæring om prøveløsladelse.
Pär Öberg har ikke besvaret Redox’ henvendelser.
","På tirsdag bliver retten i Telemark sat. De almindelige retssale er dog skiftet ud med gymnastiksalen i Skien fængsel, hvor Anders Behring Breivik de sidste otte år har siddet fængslet for det terrorangreb han gennemførte i Oslo og på Utøya den 22. juli 2011, hvor han dræbte 77 personer. Anders Behring Breivik har søgt om …
",Redox,['Nyheder']
0,3776,https://redox.dk/nyheder/nazister-planlagde-angreb-paa-venstrefloejsaktivists-hjem/,2020-10-14 16:38:11,2020-10-14 16:38:11,Nazister planlagde angreb på venstrefløjsaktivists hjem,"Tirsdag blev det andet retsmøde i sagen mod to nazister fra Den Nordiske Modstandsbevægelse afholdt ved Retten i Randers. De to nazister står tiltalt for en række hærværksepisoder, blandt andet rettet mod den jødiske gravplads i Randers, en regnbuefarvet mangfoldighedsbænk i Aarhus samt den kommunistiske bogcafé Spartakus, der ligeledes ligger i Aarhus.
Retsmødet bestod primært af vidneafhøringer af blandt andet de personer, der anmeldte de forskellige hærværksepisoder til politiet. Også to politiansatte blev afhørt.
I løbet af dagen fremlagde anklageren en korrespondance mellem en række centrale medlemmer Den Nordiske Modstandsbevægelse i Østjylland.
Krypteret planlægning
Korrespondancen, der fandt sted via den krypterede chat-app Signal, foregik i en gruppechat med navnet “Kampgruppe Aarhus”.
Her skrev den ene af de tiltalte, redelederen Jacob Vullum Andersen, den 11. september 2019:
“Gennemført gammel kommunist bosat i Aarhus” hvor efter han linkede til venstrefløjsaktivistens Facebook-profil og efterfølgende skrev hans adresse.
Redelederen fulgte hurtigt op med endnu en besked:
“Det kunne være fedt at lade vores autonome nationalsocialister tage ind og klistre huset til med klistermærker og plakater. Jeg kan lave stencil. Med autonome nationalsocialister mener jeg jer.”
Autonome nationalsocialister
Efterfølgende uddybede redelederen konceptet “autonome nationalsocialister”. Han forklarede, at det drejer sig om medlemmer af Den Nordiske Modstandsbevægelse, der aktionerer uden at efterlade materiale fra organisationen, men efterfølgende sender billeder af aktionerne til bevægelsens medieplatform Nordfront.
Flere medlemmer af chattråden bakkede op om aktionen mod venstrefløjsaktivistens bopæl. Det var kun fordi brugeren “Else” gjorde opmærksom på, at der i Aarhus findes en kommunistisk bogcafé ved navn Spartakus, at den aktionen mod aktivistens hjem blev afblæst og energien i stedet rettet mod denne bogcafé, da det blev anset som et bedre mål.
Natten til den 25. september sidste år blev bogcaféen Spartakus så udsat for hærværk med plakater og klistermærker fra Den Nordiske Modstandsbevægelse, ligesom organisationens Tyrrune-symbol blev malet på facaden. Den Nordiske Modstandsbevægelse tog efterfølgende ansvaret for aktionen på deres hjemmeside.
Ikke kontaktet af politiet
Redox har været i kontakt med den århusianske venstrefløjsaktivist, hvis hjem blev udset som mål for nazisternes hærværksaktion. Han siger til Redox:
“Det synes jeg er skræmmende.”

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Han fortsætter:
“Jeg vil have lov til at lave mit politiske arbejde i fred uden at blive chikaneret. Så kan man være enig med mig eller ej. En ting er at jeg føler mig angrebet, en anden ting er det er vores demokratiske frihedsrettigheder der bliver angrebet når man begynder på sådan noget her.”
Aktivisten, der har været en del af venstrefløjen i mange år, fortæller til Redox, at han ikke er blevet orienteret om truslen mod hans bopæl af Østjyllands Politi, og at han nu vil gå videre med sagen.
","Tirsdag blev det andet retsmøde i sagen mod to nazister fra Den Nordiske Modstandsbevægelse afholdt ved Retten i Randers. De to nazister står tiltalt for en række hærværksepisoder, blandt andet rettet mod den jødiske gravplads i Randers, en regnbuefarvet mangfoldighedsbænk i Aarhus samt den kommunistiske bogcafé Spartakus, der ligeledes ligger i Aarhus. Retsmødet bestod primært …
",Redox,['Nyheder']
0,4226,https://redox.dk/nyheder/eksklusionstruet-spidskandidat-for-nye-borgerlige-fortsaetter-coronakonspiratoriske-skriverier/,2021-11-11 14:22:42,2021-11-11 14:29:21,Eksklusionstruet spidskandidat for Nye Borgerlige fortsætter coronakonspiratoriske skriverier,"“Ingen videnskab støtter vaccineudrulningen”
“Brostrøm lyver”
For to uger siden kunne Redox afsløre, at Nye Borgerliges spidskandidat til kommunalvalget på Frederiksberg, Helle Rosenvig, delte coronakonspirationsteorier på sociale medier.
Efter vores artikel afdækkede TV2 Lorry, at hele seks Nye Borgerlige-spidskandidater i hovedstadsområdet har delt vaccinekritisk indhold på deres profiler på sociale medier. Artiklerne har fået flere partier i Folketinget til at rette en skarp kritik af Nye Borgerlige og deres håndtering af de coronakonspiratoriske kandidater. De har desuden kritiseret, at partiformand Pernille Vermund ikke ville kommentere på sagen og tage afstand fra kandidaterne.
Fredag den 5. november uge meldte Pernille Vermund så endelig ud. Hun fortalte til SN.dk, at alle de omtalte spidskandidater havde modtaget en reprimande og at de risikerer eksklusion fra partiet, hvis de fortsætter.
På den baggrund har Redox foretaget en gennemgang af de seks udsmidningstruede kandidaters profiler på sociale medier. Efter den gennemgang står det klart, at spidskandidaten på Frederiksberg, Helle Rosenvig, ikke har neddroslet sin vaccinekritiske aktivitet på de sociale medier.
“Ingen videnskab bag vaccine udrulningen”
Efter at Helle Rosenvig tilsyneladende har modtaget en reprimande af næstformanden i Nye Borgerlige Peter Seier Christensen, har hun i en række opslag fortsat sine konspirationer og delingen af misinformation. Den 5. november har hun delt et opslag af konspirationsteoretikeren Howard Steen, som i sit opslag skriver, at der ikke findes nogen videnskab som støtter vaccine-udrulningen.
Howard Steen linker til en video, som Helle Rosenvig også senere har delt, hvor antropologen Peter Doshi udtaler sig om mangelfuld data om vaccinerne. Peter Doshi er en kendt vaccinemodstander, hvis skriverier tidligere er blevet vurderet som ‘mostly false’ af faktatjekkere.
Regeringens pandemihåndtering
I en række tweets reagerer Helle Rosenvig på de to pressemøder regeringen har afholdt i den forgangne uge. I et tweet spekulerer hun over timingen i ophøjelsen af corona til samfundskritisk sygdom: “Hvordan kan corona svinge mellem st være samfundskritisk eller ej .. mon ikke det er så regeringens måde at flytte fokus fra #slettemette ?“

Hvordan kan corona svinge mellem st være samfundskritisk eller ej .. mon ikke det er så regeringens måde at flytte fokus fra #slettemette ? #coronapas #coronavirus #COVID19dk #vaccine #dkpol
— Helle Rosenvig (@rosenvig) November 5, 2021
  
I et andet tweet skriver hun, mens regeringen holder pressemøde den 8. november, at direktør for Sundhedsstyrelsen, Søren Brostrøm, er en løgner. Senere samme aften skriver hun, at bivirkningerne af vaccinen er ukendte. Dagen efter pressemødet, den 9. november, skriver hun “Tror i stadig på at vi skal tage vaccinen for at “udrydde” corona?”

Tror I stadig på vi skal tage vaccinen for at “udrydde” #Corona 😄#COVID19dk #coronapas #vaccination #VaccineMandate #dkpol #sundpol #SletteMette
— Helle Rosenvig (@rosenvig) November 9, 2021
  
Alle Helle Rosenvigs tweets er skrevet efter Pernille Vermund den 5. november meldte ud, at Helle Rosenvig og de fem andre spidskandidater havde fået en reprimande og risikerede eksklusion, hvis de fortsatte.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

I en email til Redox skriver Helle Rosenvig:
“Jeg har ikke kaldt Brostrøm “løgner” .. jeg har lavet to opslag om ham.. Et hvor jeg refererer til et børnerim ( hvis du kender det) og et hvor jeg lægger nogle tal op ift han påstår unge uvaccineret lever “farligt” .”
Nye Borgerliges pressechef Lars Kaaber har ikke reageret på Redox’ henvendelser.
","“Ingen videnskab støtter vaccineudrulningen” “Brostrøm lyver” For to uger siden kunne Redox afsløre, at Nye Borgerliges spidskandidat til kommunalvalget på Frederiksberg, Helle Rosenvig, delte coronakonspirationsteorier på sociale medier. Efter vores artikel afdækkede TV2 Lorry, at hele seks Nye Borgerlige-spidskandidater i hovedstadsområdet har delt vaccinekritisk indhold på deres profiler på sociale medier. Artiklerne har fået flere …
",Redox,['Nyheder']
0,695,https://redox.dk/nyheder/nye-borgerlige-ekskluderer-jesper-hassel-hansen/,2017-04-07 20:13:17,2017-10-03 12:30:37,Nye Borgerlige ekskluderer Jesper Hassel Hansen,"Efter Redox tirsdag og onsdag kunne afsløre, at et aktivt medlem af Nye Borgerlige i København havde en fortid i Danish Defence League og desuden stillede spørgsmålstegn ved omfanget af holocaust, er manden nu ekskluderet. Samtidig er han, Jesper Hassel Hansen, blevet persona non grata hos Rasmus Paludan, der bl.a. driver Youtube-kanalen Frihedens Stemme. Han skriver på Facebook:
“Hvis jeg, eller nogen andre tilstedeværende, havde vidst eller troet, at personen havde sådanne holdninger, så ville vi aldrig have været i nærheden af pågældende.”
Det er tredje gang på kort tid, at medlemmer er blevet tvunget ud af Nye Borgerlige efter Redox’ afsløringer.
Jesper Hassel Hansen skriver selv på Facebook om eksklusionen:
“Så blev det min tur til at blive ekskluderet af Nye Borgerlige, så jeg må jo hellere lige forklare mit syn på sagen. (…) Jeg tillod mig at forholde mig skeptisk til et kontroversielt emne, og det kan man så åbenbart ikke tåle i NB. Dem om det. Men det er klart, at når nu partiet ønsker at kæmpe om præcis de samme “korrekte” stemmer, som alle de etablerede partier, så er jeg nødt til at opfordre til at man melder sig ud af NB. Ikke i sympati med mig. Jeg er ret ligegyldig i den forbindelse. Men fordi at der i NB åbenbart er samme vilje til at gå imod strømmen, som der er i Dansk Folkeparti. Og vi har ikke brug for mere af det samme. Som jeg ser det så burde bestyrelsen i NB skamme sig.”
","Efter Redox tirsdag og onsdag kunne afsløre, at et aktivt medlem af Nye Borgerlige i København havde en fortid i Danish Defence League og desuden stillede spørgsmålstegn ved omfanget af holocaust, er manden nu ekskluderet. Samtidig er han, Jesper Hassel Hansen, blevet persona non grata hos Rasmus Paludan, der bl.a. driver Youtube-kanalen Frihedens Stemme. Han …
",Redox,['Nyheder']
0,2960,https://redox.dk/nyheder/prominent-nationalkonservativ-arrangoer-nye-borgerlige-blev-stiftet-blandt-nationalkonservative-og-nynazister/,2019-04-30 09:05:17,2019-05-10 09:37:55,Prominent nationalkonservativ arrangør: Nye Borgerlige blev stiftet blandt nationalkonservative og nynazister,"I efteråret udgav BT’s politiske redaktør Andreas Karker en portrætbog om Nye Borgerliges frontfigur Pernille Vermund. Bogen fortæller blandt andet historien om, hvordan Nye Borgerlige blev dannet i kølvandet på den såkaldte ‘flygtningekrise’ i efteråret 2015. Her var Pernille Vermund utilfreds med sit daværende parti, De Konservative. I hendes fortælling er partidannelsen et projekt, der drives af Peter Seier Christensen, Svend Pedersen og hende selv.
Men lytter man til en central stemme i den nationalkonservative bevægelse, så udelader Karkers bog vigtige aspekter af dannelsen af Nye Borgerlige. 
Ifølge Svend Flemming Andersen, der i en årrække har været central i organiseringen af den nationalkonservative bevægelses vigtigste samlingspunkt, Mosbjerg Folkefest, blev beslutningen om at danne Nye Borgerlige nemlig truffet netop dér i juli 2015. Her deltog Peter Seier Christensen, der også havde været en del af Pernille Vermunds valgkamp til Folketingsvalget for Det Konservative Folkeparti i de foregående måneder 
Læs mere om Mosbjerg Folkefest her.
Efterlyste nationalkonservativt parti
I Andreas Karkers bog ligger Pernille Vermund ikke skjul på, at hun igennem en tid havde været frustreret over Det Konservative Folkepartis linje på spørgsmål om indvandring og Islam. Men hun nævner ikke Mosbjerg Folkefest med et ord. I hendes fortælling er det alene hende selv, Peter Seier Christensen og Svend Pedersen, der er involveret i partiets stiftelse.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Ifølge Svend Flemming Andersen, så forholder det sig anderledes. I et facebookopslag i foråret 2018 forklarede han forløbet:
“Dannelsen af partiet Nye Borgerlige blev REELT besluttet på Mosbjerg Folkefest 4-5 juli 2015, hvor Peter Seier Christensen var deltager. Dette blev oplyst ved et møde med folkefestens sponsorer ved et møde i foråret 2016 (…) og det blev utvetydigt bekræftet af en fælles ven, som har været med i NB siden starten, og som er personlig nære venner med både PSC (Peter Seier Christensen, red.) og PV (Pernille Vermund, red.).”
Som Redox tidligere har dokumenteret, så samlede folkefesten i 2015 stort set alle bevægelsens topfigurer, men også en række kendte nynazister. Peter Seier Christensen poserede under festen til et billede med den svenske nazist Dan Park, et billede der senere blev publiceret på Facebook.
Svend Flemming Andersen skriver også i samme indlæg, at partiets dannelse også var udledt af Pernille Vermunds manglende politiske opbakning i De Konservative.

“Beslutningen blev altså taget 2 uger (siger og skriver TO UGER !!) efter at optællingen af personlige stemmer ved FT-valg2015 havde vist, at Pernille Vermund KUN var blevet 1. suppleant for De Konservative i Helsingør-kresen !! – og altså ikke som mange tror efter PSC’s rundrejse for at rapportere om invasionen af barbarer et par måneder senere.”
Hvis man skal tro på Svend Flemming Andersens fortælling, betyder det, at Nye Borgerlige ikke blot er et udbryderparti fra De Konservative, men at partiet er så tæt knyttet til den alleryderste højrefløj, at det var under den nationalkonservative bevægelses vigtigste arrangement, at partiets stiftelse blev vedtaget.
“Det er sidste udkald”
At Peter Seier Christensen også pønsede på idéen om et nyt parti, mens han stadig kæmpede for at få Vermund valgt for Det Konservative Folkeparti er der ingen tvivl om. Det har han selv skrevet på Facebook i foråret 2015. 
Den 14. marts delte han et link til en klumme på Jyllands-Postens hjemmeside, hvor den nationalkonservative debattør Rune Toftegaard Selsing under rubrikken “Tid til at rydde op hos De Konservative” skriver, at “det tætteste på en politisk retning, vi er kommet, er spage forsøg på anstændighedskonservatisme i udlændingedebatten. Kun en nærmest ufattelig ringe føling med tidsånden kan forklare et så indlysende idiotisk strategivalg.”
Med linket til klummen, som altså blev publiceret tre måneder før valget i juni, skrev Peter Seier Christensen en kort tekst. Heri lød det blandt andet: “Medmindre partiet (De Konservative, red.) strammer op i den næste valgperiode, kommer der et nyt nationalkonservativt parti ind ved næstfølgende valg, og så er partiets rolle udspillet. Det er sidste udkald.”
Han og Vermund gav dog ikke Søren Pape og co. lang tid til at ‘stramme op’. Tre måneder efter valget fortalte trekløveret offentligt, at de var i gang med at lancere det nye parti, der altså ifølge Svend Flemming Andersen udspringer af Mosbjerg Folkefest.
Svend Flemming Andersen har ikke ønsket at udtale sig til Redox, mens Nye Borgerliges næstformand Peter Seier Christensen ikke har besvaret vores gentagne henvendelser.
Dokumentation:
Svend Flemming Andersens Facebook-opslag fra den 5. marts 2018. Screenshot.
","I efteråret udgav BT’s politiske redaktør Andreas Karker en portrætbog om Nye Borgerliges frontfigur Pernille Vermund. Bogen fortæller blandt andet historien om, hvordan Nye Borgerlige blev dannet i kølvandet på den såkaldte ‘flygtningekrise’ i efteråret 2015. Her var Pernille Vermund utilfreds med sit daværende parti, De Konservative. I hendes fortælling er partidannelsen et projekt, der …
",Redox,['Nyheder']
0,4334,https://redox.dk/nyheder/analyse-corona-og-deplatforming-halverede-naesten-generation-identitaers-oekonomi/,2022-02-02 16:51:16,2022-02-02 18:07:41,Analyse: Corona og deplatforming halverede næsten Generation Identitærs økonomi,"For nylig publicerede Indsamlingsnævnet det nyeste årsregnskab for Generation Identitærs offentlige indsamling af midler. Det giver et indblik i organisationens arbejde og dokumenterer, at det har haft konkrete økonomiske konsekvenser, at antifascister systematisk har fået lukket bevægelsens profiler på sociale medier.
Det nyeste regnskab viser nemlig en markant tilbagegange. I regnskabsåret 2020-2021 var det indsamlede beløb 197.615 kroner mod 337.226 kroner i det foregående regnskabsår – et fald på 41 procent. Tæt på en halvering.
I regnskabet redegører Generation Identitær ikke selv for anledningen til den omfattende nedgang, men det er nærliggende at spekulere i to primære årsager: Corona og deplatforming.

Nyfascisme?
Generation Identitær udspringer af den højreradikale ideologiske strømning, der kalder sig selv Det Nye Højre (på fransk: Nouvelle Droite), som opstod i kølvandet på Anden Verdenskrig, hvor højreradikalismen og fascismen skulle genopfinde sig selv. Vi bruger betegnelsen nyfascister om Generation Identitær. Du kan læse vores analyse her.

Der er ingen grund til at dvæle ved pandemien, den er de fleste nok trætte af at høre om. Vi nøjes med at konstatere, at Generation Identitær også blev påvirket af situationen og havde et noget, men ikke meget, lavere aktivitetsniveau igennem 2020-2021 end før corona ramte Danmark.
Sorte tal på bundlinjen
Regnskabet dækker over Foreningen til bevarelse af den europæiske identitets indsamling og er underskrevet af bestyrelsen i foreningen den 7. januar 2022. Det blev offentliggjort på Indsamlingsnævnets hjemmeside i midten af januar.
At foreningen er Generation Identitærs formelle foreningstruktur lægges der ikke skjul på i foreningens ansøgning om indsamlingstilladelse. Her beskrives formålet således: “Midlerne anvendes til Foreningen til bevarelse af europæisk identitets aktiviteter. Herunder møder, materialer, transport, osv. Foreningens hovedaktivitet er Generation Identitær.”
I regnskabet fremgår det, at den identitære organisation i regnskabsåret 1. august 2020 til 31. juli 2021 har brugt 245.271 kroner på deres aktiviteter. Da de havde overført næsten kvart million fra det foregående regnskabsår endte regnskabsåret 2020-2021 med lige over 153.444 på kistebunden.
Generation Identitærs klart største udgiftspost er materialer, der i seneste regnskab kostede 125.437 kroner. Den næststørste post i regnskabet er “rejseomkostninger”, der beløb sig til  77.484 kroner, et fald på cirka 10.000 fra året inden.
En af de andre poster, der er justeret, er “aktioner”. Den er næsten fordoblet fra 6.863 kroner i 2019-20 til 11.834 kroner i regnskabet 2020-21.
En gruppe danske GI-aktivister deltager i en demonstration i Wien i 2019 arrangeret af deres samarbejdspartnere fra Identitäre Bewegung Österreich. Foto: Presse-service.at
Deplatforming
Når Generation Identitær går tilbage i deres årlige indsamling skal ses i sammenhæng med organisationens andre udfordringer.
De seneste år har store sociale medier som Facebook, Instagram og Twitter indført en striks linje, hvor de fjerner meget indhold fra højreekstremistiske og racistiske organisationer, bĺandt andet den internationale identitære bevægelse. Herunder bevægelsens logo, lambdaen, som også den danske afdeling bruger.
Det har medført, at Generation Identitær gentagne gange har fået slettet deres profiler på de sociale medier og derfor har mistet muligheden for at nå ud til mange af deres støtter.
Og det er netop blandt deres støtter på sociale medier at Generation Identitær tidligere har haft succés med deres indsamling. Da organisationen opstartede i 2017 fik den en masse opmærksomhed fra de danske medier, der både omtalt  den nyfascistiske organisation som “højrefløjens Greenpeace” og beskrev at medlemmerne “taler flydende SoMe”.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Organisationen havde da også en simpel, men fast opskrift: Første skridt var at lave en simpel, men opsigtsvækkende aktion med romerlys og bannere med et budskab. Det blev dokumenteret med video og fotos.
Andet skridt var at dele billeder og video af aktionen på sociale medier sammen med en opfordring til at støtte organisationens kamp ved at donere penge via for eksempel Mobilepay.
Det var en opskrift, der gav succés. Det var vigtigere med gode billeder af aktionen til de sociale medier, end at aktionen blev set de få minutter den foregik. Da gruppen aktionerede på cykelbroen over Åboulevarden i København stod de ikke med banneret rettet mod de mange tusinde bilister, der morgenpendlede ind mod det centrale i København, men i stedet mod de få, der kørte med retning ud af byen, netop fordi gode billeder til sociale medier var vigtigere end de forbipasserende biler.
Generation Identitær under deres aktion i Åboulevardens morgentrafik i efteråret 2018. Foto: Kristoffer Trolle, Creative Commons.
Men udbredelsen på sociale medier er blevet sværere. Den nyfascistisk organisation har en markant udfordring i at komme i kontakt med deres støtter. De er i dag til stede på Facebook, Instagram og Twitter, men under dæknavn, og er nødt til at censorere deres egne billeder for ikke at få slettet deres profiler igen. Samtidig har antifascister i flere omgange systematisk anmeldt profilerne, netop for at få dem slettet.
Generation Identitær forsøger samtidig at bibeholde kontakten til de støtter de allerede har fat i. Dem opfordrer de til at tilmelde sig organisationens nyhedsbrev for at “undgå censuren”, ligesom de forsøger at etablere sig på alternative sociale medier, hvor der er mindre censur, men også færre mennesker.
Når Generation Identitær ikke længere kan dele deres aktioner og propanda med deres støtter på de store sociale medier påvirker det indsamlingsresultatet. Denne udvikling kan vise sig at give en meget konkret begrænsning for Generation Identitær, for selvom der er overført 153.000 fra det seneste regnskab til det aktuelle, så løber kassen tør på et tidspunkt.
Et Generation Identitær uden platforme på sociale medier er således et Generation Identitær uden en bugnende skattekiste.
 
Redox har forespurgt Generation Identitær om interview om deres faldende indsamlingsresultat, de har dog ikke besvaret vores henvendelse. Organisationen har flere gange tidligere afvist benævnelserne “højreradikal” og “nyfascistisk” i en email til Redox: “Generation Identitær tager afstand fra alle totalitære ideologier, herunder kommunisme, fascisme og nationalsocialisme”. 
","For nylig publicerede Indsamlingsnævnet det nyeste årsregnskab for Generation Identitærs offentlige indsamling af midler. Det giver et indblik i organisationens arbejde og dokumenterer, at det har haft konkrete økonomiske konsekvenser, at antifascister systematisk har fået lukket bevægelsens profiler på sociale medier. Det nyeste regnskab viser nemlig en markant tilbagegange. I regnskabsåret 2020-2021 var det indsamlede …
",Redox,['Nyheder']
0,3609,https://redox.dk/nyheder/kredsleder-i-stram-kurs-corona-konspirationsteorier-og-venskab-med-naziveteran/,2020-07-13 10:12:06,2020-09-21 21:40:32,Kredsleder i Stram Kurs: Corona-konspirationsteorier og venskab med naziveteran,"Maria Klein Jørgensen er leder af Stram Kurs’ lokalafdeling i Frederikshavn. På sociale medier skriver hun om en bred vifte af emner. Store dele af hendes skriverier handler, som så mange andre Stram Kurs-folk, om Islam og indvandring.
Men Maria Klein Jørgensen er ikke helt som de andre. Som hendes brugernavn på Facebook, ‘Notanothersheep’ (“Ikke endnu et får”, red), indikerer, så er hun ikke typen, der følger strømmen. Det kommer tydeligt til udtryk på hendes Facebookprofil.
Chattede med nazileder
I februar i år delte Maria Klein Jørgensen et opslag fra højreradikale debattør Lars Hedegaard, der blandt andet lød:
”Vi har måske – som i måske – endnu muligheden for at redde Danmark af demokratisk vej. Og gør vi ikke det, tager demografien over. (…)”
Selvom der ikke var meget respons på Stram Kurs-kredslederens deling kom der dog en reaktion fra en veteran på højrefløj, nemlig Povl Heinrich Riis-Knudsen. Han var i en lang periode den ubestridte leder af de danske nazister i Danmarks Nationalsocialistiske Bevægelse (DNSB). Den seneste tid er den tidligere nazifører blev meget synlig på de sociale medier. Du kan læse mere om den tidligere nazi-førers politiske comeback her.
Den tidligere nazileder slår i sin kommentar fast, at han ikke mener Danmark kan reddes demokratisk og kalder det ”en sød, men farlig illusion.” Det sker med henvisning til den højreekstreme og antisemitiske hjemmeside ‘Danmarks Frihedsråd’, hvor Maria Klein Jørgensen opfordres til at læse de knap 500 siders dokumenter hjemmesiden har til rådighed, som angiveligt skulle forklare hvorfor Danmark ikke kan reddes demokratisk. Maria Klein Jørgensen kvitterer for responsen med ”Tak, det læser jeg” og så en tommelfinger op.
At Povl Heinrich Riis-Knudsens opfordring til yderlig læsning på hjemmesiden ‘Danmarks Frihedsråd’ ikke har været helt forgæves kan ses en måned senere, hvor Maria Klein Jørgensen selv deler en artikel fra hjemmesiden ‘Danmarks Frihedsråd’. Den delte artikel hedder ”Coronavanvid” og er et langt vredesudbrud mod Mette Frederiksen og den danske regering for deres håndtering af corona-krisen.
Kigges der nærmere på hjemmesiden ‘Danmarks Frihedsråd’, står det hurtigt klart, at siden handler om meget andet end vrede mod regeringen. Der er blandt andet en kategori på hjemmesiden, der hedder ”Antisemitisme”. Trykkes der på artiklen ”Mere Holocaustundervisning” kan man få et indtryk af hjemmesidens syn på holocaust:
“For den gode ordens skyld skal vi herfra gerne fastslå, at vi ikke bifalder holocaust. Vi finder, at det var en forbrydelse mod det tyske folk, der kæmpede med ryggen imod muren, og hvis knappe ressourcer nu blev anvendt til at transportere fuldstændig ligegyldige mennesker på kryds og tværs af Europa i tog, der havde forkørselsret frem for ammunitionstog, troppetransporter og tog med levnedsmidler. Dette var fuldstændig formålsløst og uansvarligt. Ville man have jøderne udryddet, kunne man nemt og billigt have gjort det, hvor de var og det gjorde man i vid udstrækning i Østområderne.”
På trods af hjemmesidens åbenlyse antisemitiske indhold har det altså ikke afholdt Maria Klein Jørgensen fra at dele indhold fra siden på sin åbne facebook-profil.
“Globalisternes” konspiration
Når Maria Klein Jørgensen ikke læser på hjemmesiden ‘Danmarks Frihedsråd’ deler hun gerne konspirationsteorier. Opslagene om konspirationsteorierne kommer vidt omkring, men kredser primært omkring, at corona-pandemien skulle være noget magtfulde mennesker bevidst har spredt og siden løjet omkring, men også konspirationsteorier vendt mod vaccinationer.
To delinger vækker dog særlig opmærksomhed. De stammer nemlig fra et andet politisk parti end hendes eget. I to opslag fra henholdsvis 3. og 25. maj i år, har Maria Klein Jørgensen delt materiale fra partiet ”JFK21 Jorden Frihed Kundskab” (JFK), der ledes af den kontroversielle frontfigur Mads Palsvig.
Opslagene er henholdsvis en deling af en tale fra JFK’s 1. maj-arrangement og så et nyhedsindslag fra DR om at den amerikanske udenrigsminister og præsident mente, at Covid-19 var udviklet i et laboratorium i Wuhan i Kina, hvilket Maria Klein Jørgensen er enig i og kvitterer med ordene ”Det er vi jo nogen der har sagt hele tiden 💪✌”.
JFK er et parti for konspirationsteoretikere. Partiet forsøger at blive opstillingsberettiget til Folketinget. Betegnelsen som konspirationsteoretikere har partiet og Mads Palsvig ikke fået uden grund. Særligt på Mads Palvigs YouTube-kanal udfolder formanden sine og partiets idéer om hvordan udspekulerede magthavere og store virksomheder, de såkaldte ”globalister”, styrer medier og politikere via hemmelige loger.
For tiden er det særligt 5G-netværket til mobiltelefoner, der er i partiets kritiske søgelys og dermed mærkesag nummer et. Mads Palsvig har overfor Berlingske kaldt 5G for en ”forbrydelse mod menneskeheden”. 5G beskyldes desuden for at være den nye metode magthaverne bruger til at kontrollere og gøre befolkningen syg på.
Hverken Rasmus Paludan eller Maria Klein Jørgensen har reageret på Redox’ interviewforespørgsler.
","Maria Klein Jørgensen er leder af Stram Kurs’ lokalafdeling i Frederikshavn. På sociale medier skriver hun om en bred vifte af emner. Store dele af hendes skriverier handler, som så mange andre Stram Kurs-folk, om Islam og indvandring. Men Maria Klein Jørgensen er ikke helt som de andre. Som hendes brugernavn på Facebook, ‘Notanothersheep’ (“Ikke …
",Redox,['Nyheder']
0,656,https://redox.dk/nyheder/fra-dundersucces-til-maanedlige-minimandagsmarcher/,2015-12-29 19:32:50,2020-11-23 14:44:36,Fra dundersucces til månedlige minimandagsmarcher,"Højrefløjens aktiviteter i 2015 har været domineret af Pegida-demonstrationer, både i hovedstaden og provinsen. Det importerede koncept, der har sit udspring på den tyske højrefløj, har gjort 2015 til det år, der har budt på flest højreradikale demonstrationer i Danmark siden besættelsestiden. Men bevægelsen har nået et nyt lavpunkt med svigtende deltagerantal, aflyste demonstrationer og udskiftning af talspersonen.
I starten af 2015 blev det tyske demonstrationskoncept, PEGIDA, importeret fra Tyskland til Danmark. I Danmark er ideen blevet kopieret af tre forskellige initiativer.
Stop Islamiseringen af Danmark (SIAD) med Anders Gravers i spidsen gennemførte Danmarks første PEGIDA-inspirerede demonstration i Haderslev den 5. januar under parolen “Ikke mere Islam”.
Det andet initiativ blev startet af Carsten Thrane i København. Han indkaldte i første omgang til en ”solidaritetsmarch med PEGIDA-bevægelsen i Dresden”. Thrane blev dog, før demonstrationen fandt sted, skiftet ud som arrangør. I stedet for Thrane indtrådte den tidligere folketingskandidat for Dansk Folkeparti, Nicolai Sennels. Ved samme anledning blev initiativets navn ændret til det noget kortere PegidaDK eller blot Pegida.
Det tredje og mindste initiativ, Pegida Århus, udsprang af Pegida i København. Århus-gruppen opnåede dog aldrig den store tilslutning og kastede i håndklædet i ringen efter blot tre demonstrationer. De begrundede beslutningen med, at ”modstanden var for stor”.
I alt gik den yderste højrefløj på gaden 60 gange i år.
SIAD på turne
Talsmanden for Pegida Århus, Daniel Holm, har dog personligt ikke helt opgivet demonstrationskonceptet. Efter Pegida Århus’ lukning tilsluttede han sig i stedet SIADs demonstrationsturné, der med start i januar, hver 14. dag demonstrerede i en ny by.
SIAD har igennem de sidste ti år forsøgt at starte en folkebevægelse mod islam gennem jævnlige demonstrationer, der oftest har haft meget lave deltagerantal. Derfor var det en forholdsvis stor succes for SIAD, at der ved deres første to demonstrationer i 2015 i henholdsvis Haderslev og Esbjerg var op mod 100 deltagere. Siden er deltagerantallet dog vendt tilbage til udgangspunktet og nogle af de senere demonstrationer har ikke tiltrukket mere end fem-seks deltagere.
Den senere tids manglende tilslutning er formentligt en af årsagerne til, at SIAD tilsyneladende har mistet gejsten. Demonstrationsturneen er nemlig stoppet uden nogen videre forklaring. Deres sidste Pegida-inspirerede demonstration blev afholdt i Odense den 31. august.
I september forsøgte SIAD sig i stedet en kombination af en demonstration og fernisering for Stop Islamisation of Americas (SIOA) Muhammedkarikaturer i København. På trods af et ellers stort politi- og presseopbud blev arrangementet en stor fiasko.
Siden oktober har SIAD holdt en række Luk grænsen-demonstrationer i grænseområdet, der kan ses som en videreførsel af deres Pegida-inspirerede manifestationer. SIAD’s næste Luk grænsen-demonstration er i Kruså den 9. januar.

60 gange gik den yderste højrefløj på gaden i 2015.
Pegida i København
Det københavnske Pegida har siden januar demonstreret i byen hver mandag med undtagelse af en demonstrationsfri anden påskedag samt sommerpause i juli måned. Pegida har i løbet af året haft svingende tilslutning. Deres første demonstration tiltrak omkring 250 deltagere, men allerede ugen efter var deltagerantallet faldet til 55. Ved de følgende demonstrationer faldt deltagerantallet yderligere. Efter skudattentaterne ved Krudtønden og synagogen i Krystalgade steg deltagerantallet ved Pegidas demonstrationer igen, og demonstrationerne blomstrede op igen. De samlede dog aldrig over 70 deltagere.
Gruppen bag Pegida besluttede i forbindelse med påskepausen at relancere demonstrationerne. Det gjorde de ved at nedlægge sig selv, for derefter at genopstå under det nye navn “For Frihed”, formodentlig som et led i gruppens forsøg på at legitimere sig selv, som en slags moderne frihedskæmpere.
Læs også: For Friheds forsøg på at bygge en folkebevægelse slog fejl
Her i efteråret er der sket flere ændringer i For Friheds mandagsdemonstrationer. I september måned blev det annonceret, at de ugentlige gå-ture ville blive erstattet af en demonstration den første mandag i måneden. Det er dog ikke alle For Friheds støtter, der forstod denne besked, hvilket ihvertfald en gang har medført, at demonstrationsdeltagere er gået forgæves om mandagen.
Senest blev det så før For Friheds demonstration i oktober annonceret, at den hidtidige talsperson, psykologen Nicolai Sennels, stopper som arrangør og talsperson og i stedet overlader posten til en af de faste talere ved demonstrationerne, Tania Groth. Sennels berettede kort før jul, at han igen har meldt sig ind i Dansk Folkeparti, som han meldte sig ud af i forbindelse med opstarten af Pegida.
En faktor i skiftet af demonstrationsfrekvens er, at For Friheds demonstrationer siden sommerpausen har haft et kraftigt dyk i deltagerantallet. Flere demonstrationer har talt mindre end tyve deltagere. Det er bl.a. et resultat af, at Nicolai Sennels har bedt medlemmer af det nynazistiske Danskernes Parti om at blive væk fra demonstrationerne. Den udmelding har medført stor vrede fra de partimedlemmer, der ellers var faste deltagere ved demonstrationerne.
For Frihed har endnu ikke offentliggjort datoer for aktiviteter i det nye år, men antyder på deres facebook-profil, at de vil fortsætte med deres demonstrationer.
 
","Højrefløjens aktiviteter i 2015 har været domineret af Pegida-demonstrationer, både i hovedstaden og provinsen. Det importerede koncept, der har sit udspring på den tyske højrefløj, har gjort 2015 til det år, der har budt på flest højreradikale demonstrationer i Danmark siden besættelsestiden. Men bevægelsen har nået et nyt lavpunkt med svigtende deltagerantal, aflyste demonstrationer og …
",Redox,['Nyheder']
0,713,https://redox.dk/nyheder/nazirock-og-antisemitisme-efter-partilukning/,2017-09-11 08:03:17,2019-01-24 21:24:21,Nazirock og antisemitisme efter partilukning,"Siden nedlæggelsen af Danskernes Parti har en række centrale medlemmer af partiet fjernet filteret, når de har udtrykt sig på internettet. Mens partiet stadig levede gjorde de stor indsats for at undgå de meste rabiate ytringer. Nu er der gået tre måneder siden partilukningen og mange af de tidligere ledende medlemmer ligger ingen fingre imellem.
Vor general, vor store, stolte fører, Vor Pinochet, han renser Chile ud!
Snart vil den sidste kommunist fra landet flygte”
Sådan lød det, da Danskernes Partis forhenværende partistrateg og ledelsesmedlem, Peter Neerup Buhl, i midten af august hyldede Chiles forhenværende fascistiske diktator Augosto Pinochet i et offentligt opslag på sin Facebook-profil. Det skete, da han genpostede en sangtekst om diktatoren, som han ifølge opslaget skrev i sin gymnasietid. Følgeteksten til sangen lød: “Jo mere jeg ser politikernes og demokratiets manglende vilje til at gøre noget ved Europas katastrofekurs, desto mere nynner jeg vers fra min egen – retrospektive og profetiske – sang”
Peter Neerup Buhls hyldestopslag om den chilienske diktator Augosto Pinochet.
Peter Neerup Buhl fortæller til Redox, at han ikke har ændret politisk standpunkt siden nedlæggelsen af DP: “Jeg har stadig samme holdning, som jeg havde længe før DP og under min deltagelse i DP, hvilken ikke nødvendigvis helt er den, du finder i DP’s partiprogram.” Han har dog ikke ønsket at besvare Redox’ spørgsmål om hvorvidt hans hyldest af Pinochet var velkommen i Danskernes Parti.
Læs mere om partistrategens fascination af den chilenske diktator her
Danskernes Parti forklarede flere gange i løbet af deres levetid, at de ikke havde noget mod jøder og hverken var antisemitter eller holocaustbenægtere. Efter lukningen af partiet har det Lars Hartvig, der var en del af inderkernen i den københavnske partiafdeling, ikke noget problem med bryde partilinjen. I en offentlig statusopdatering på Facebook skriver han den 7. juli: “Jeg skifter nok væk fra facebook, twitter og jewtube, den dag jeg finder de rigtige alternativer”.
Udtrykket ‘Jewtube’ er en reference til nazistiske konspirationsteorier om, at jøder styre medierne, bankerne og de sociale medier. Blandt mange nazister anses det som årsag til, at racistiske og antisemitistiske opslag slettes.
Det er dog ikke kun dyrkelsen af antisemitisme og diktatorer, der får frit løb blandt de forhenværende medlemmer af Danskernes Parti. Den forhenværende viceformand Morten Berg delte i juli en musikvideo af det canadiske white power-band Rahowa på Facebook. Bandets navn er en sammentrækning af begrebet “Racial Holy War”. Et begreb, der bruges af nazister om den racekrig, som mange nazistiske grupper ønsker. Flere andre tidligere medlemmer af Danskernes Parti deltager ligeledes i diskussionen på Facebook om hvilken af Rahowas sange, der er bedst, mens det tidligere ledelsesmedlem Kenneth Hellesøe, gør opmærksom på, at det nazistiske band i 2017 har udgivet et nyt album.
Læs mere om nedlæggelsen af Danskernes Parti i artiklen “Enmandshæren og de 16 procent”
Lars Hartvig oplyser til Redox, at han ikke har nogen kommentarer til artiklen. Hverken Morten Berg eller Kenneth Hellesøe har besvaret Redox’ gentagne henvendelser.
","Siden nedlæggelsen af Danskernes Parti har en række centrale medlemmer af partiet fjernet filteret, når de har udtrykt sig på internettet. Mens partiet stadig levede gjorde de stor indsats for at undgå de meste rabiate ytringer. Nu er der gået tre måneder siden partilukningen og mange af de tidligere ledende medlemmer ligger ingen fingre imellem. …
",Redox,['Nyheder']
0,590,https://redox.dk/nyheder/stoet-redox-arbejde-og-faa-en-gratis-rapport/,2013-10-13 16:00:00,2017-10-04 12:44:20,Støt Redox’ arbejde og få en gratis rapport,"Støttekollektivet er et nyt tilbud til folk, der interesserer sig for Redox’ research og dokumentation af den yderste højrefløj, og som har lyst til at støtte vores arbejde økonomisk. Samtidig skal Støttekollektivet være med til at styrke netværket omkring Redox og fungere som platform for nye tiltag.
En ny måde at støtte Redox
Researchkollektivet Redox’ arbejde med at dokumentere og offentliggøre viden om den yderste højrefløjs aktiviteter koster en del penge især til transport, kameraudstyr og drift af vores medieplatform Redox.dk. Da Redox ingen faste indtægter har, er vi afhængige af privatpersoners, samarbejdspartneres og almennyttige fondes velvillige donationer samt salg af vores fotos. Støttekollektivet er derfor sat i verden for give vores læsere og støtter mulighed for hjælpe os med at skabe og vedligeholde et fast økonomisk grundlag for Redox’ forsatte arbejde og driften af Redox.dk.
Som medlem af Støttekollektivet er man således med til at støtte Redox’ fortsatte virke som det vigtigste gravende journalistiske medie her i landet, der beskæftiger sig med at afsløre højreradikale strømninger og grupper i samfundet. For os betyder hvert enkelt medlem af Støttekollektivet en markant udvidelse af vores muligheder for at lave gravende journalistik og dokumentationsarbejde. Således kan vi med hjælp fra vores medlemmer dække langt flere nazistiske møder og demonstrationer, anskaffe os bedre fotoudstyr og gøre tilgængelig endnu mere af vores viden digitalt og på tryk, end vi gør i dag.
Bliv medlem og få rapporten om Danskernes Parti
Som medlem af Støttekollektivet støtter man Redox ved at overføre et fast, månedligt bidrag på enten 100 kr. eller 200 kr. Som tak for støtten, får man som medlem automatisk tilsendt Redox’ trykte udgivelser gratis. Melder man sig ind i Støttekollektivet netop nu, modtager man en flot trykt udgave af vores seneste udgivelse, Demokratiske nazister. Rapporten, der er trykt i et begrænset oplag og bliver tilbudt til bl.a. vores støttemedlemmer og samarbejdspartnere, handler om det nynazistiske Danskernes Parti, der stiller op i seks kommuner og fire regioner ved det kommende valg i november. Du kan melde dig ind i Støttekollektivet her. Ønsker du ikke at være medlem af Støttekollektivet, men har lyst til at støtte Redox ved en særskilt donation, kan dette fortsat ske ved at overføre et beløb til vores bankkonto 8401-0001155573. Al støtte er meget velkommen.
","Støttekollektivet er et nyt tilbud til folk, der interesserer sig for Redox’ research og dokumentation af den yderste højrefløj, og som har lyst til at støtte vores arbejde økonomisk. Samtidig skal Støttekollektivet være med til at styrke netværket omkring Redox og fungere som platform for nye tiltag. En ny måde at støtte Redox Researchkollektivet Redox’ …
",Redox,['Nyheder']
0,640,https://redox.dk/nyheder/danske-hoejreradikale-kopierer-antimuslimske-mandagsmarcher/,2015-01-09 15:25:21,2020-11-23 14:45:00,Danske højreradikale kopierer antimuslimske mandagsmarcher,"Højreradikale aktivister fra blandt andet Stop Islamiseringen af Danmark (SIAD) og Frit Danmark stod mandag eftermiddag bag en mindre demonstration igennem Haderslev i Sønderjylland. Marchen er den første af sin slags i hvad, der ligner en ny tendens herhjemme, nemlig forsøget på at kopiere de tyske antimuslimske Pegida-marcher. Marcherne, der gennemføres hver mandag i Tyskland, er hurtigt vokset, og mandag den 5. januar var mere end 20.000 på gaden i Pegida-demonstrationer rundt om i Tyskland.
Marchen i Haderslev talte ifølge politiet 20 personer, mens arrangørerne selv siger 100. Redox vurderer, at deltagerantallet var cirka 40 personer, hovedsagligt ældre og kun en håndfuld under 40. Til gengæld var antallet af organiserede højreradikale lavt. Repræsentanter fra SIAD og Frit Danmark var til stede, og det samme var Karsten Holt Larsen, der tidl. har demonstreret sammen med Dansk Front. Den tredje arrangør, Maj-Britt Krittenstein fra facebookgruppen “Nej til kriminelle indvandrere og islam” dukkede til gengæld ikke op.
Ved demonstrationen annoncerede Anders Gravers, at samme arrangørkreds vil marchere i Esbjerg den 19. januar. Herefter vil de demonstrere i andre byer hver anden uge indtil de til sidst vil gennemføre det, de selv kalder en ‘stor demonstration’ i København på indtil videre ikke fastlagt dato.
Samtidig med at de mere etablerede grupper forsøger sig med et fælles Pegida-lignende initiativ, er også tre andre lignende initiativer i gang.
Det ene kommer fra Carsten Thrane, der ellers ikke tidligere er set i højreradikale sammenhænge, men dog er venner med en række fremtrædende personer fra miljøet omkring Trykkefrihedsselskabet på Facebook. Han har oprettet facebooksiden ‘pegidadk’ og har indkaldt til demonstrationer i både Kgs. Have i København og Den Gamle By i Århus mandag den 19. januar.
Thrane bor selv i København, men har alligevel kaldt til demonstration i begge landsdele samtidig. Hvem, der evt. skal gennemføre demonstrationen i Århus, er uklart.
På den københavnske demonstrations event rejser en del folk kritiske røster mod, at demonstrationens grundlag er for ‘blødt’. Thrane skriver blandt andet: ‘Vi ønsker en fredelig og moderat demo, hvor alle almindelige borgere kan deltage’. Trods det, er personer fra bl.a. de voldsberedte grupper Danmarks Nationale Front og Danish Defence League at finde på tilmeldingslisten.
Det tredje Pegida-lignende initiativ kommer fra den anden side af sundet. Domænet “pegida.dk” er nemlig blevet købt af svenskeren Joakim Wiberg fra Halmstad. Selvom der intet indehold er på adressen pt., så hænger domænet sammen med Facebooksiden “Pegida Danmark”, der administreres af Henrik Rönnquist, der stod bag udstillingen af Dan Parks racistiske billeder i Malmö. De har desuden oprettet lignende sider for Pegida Norge og Sverige.
Wiberg er tidligere dømt for ulovlig våbenbesiddelse, da han gik rundt i Halmstad med en økse, ligesom han har andre smådomme bag sig.
Det fjerde og sidste projekt står Åse Clausen Bjerg bag. Hun har kaldt til demonstration i Odense lørdag den 7. februar. Bjerg har de seneste år været involveret i blandt andet Fremskridtspartiet-klonen Frihedspartiet samt en række mindre internetprojekter. Hun har tidligere arrangeret demonstrationer mod islam i netop Odense.
Henrik Rönnquist og Carsten Thrane har ikke besvaret Redox’ henvendelser. Maj-Britt Krittenstein bekræfter overfor Redox, at hun er initiativtager til facebookgruppen “Nej til kriminelle indvandrere og islam”. Det har ikke været muligt at få en kommentar fra Wiberg.
","Højreradikale aktivister fra blandt andet Stop Islamiseringen af Danmark (SIAD) og Frit Danmark stod mandag eftermiddag bag en mindre demonstration igennem Haderslev i Sønderjylland. Marchen er den første af sin slags i hvad, der ligner en ny tendens herhjemme, nemlig forsøget på at kopiere de tyske antimuslimske Pegida-marcher. Marcherne, der gennemføres hver mandag i Tyskland, …
",Redox,['Nyheder']
0,705,https://redox.dk/nyheder/nye-borgerlige-medlemmer-glaeder-sig-over-bilangreb/,2017-06-16 10:50:40,2017-10-03 11:12:03,Nye Borgerlige-medlemmer glæder sig over bilangreb,"Søndag aften påkørte en svensk nazist en asyldemonstration i Malmø. Angrebet vækker stor glæde hos en række danske højreradikale, der betegner påkørslen som “frihedskamp” og “selvforsvar”. Mindst to medlemmer og flere sympatisører af Nye Borgerlige deltog i hyldesten.
“Frihedskamp! Det håber jeg vi kommer til at se meget mere af!”, skriver Anett Gorell, der ifølge oplysninger på hendes offentlige facebookprofil er medlem af Nye Borgerlige.
Hun suppleres af Niels B. Larsen, der ifølge partiets hjemmeside er formand for Nye Borgerliges lokalafdeling i Aalborg.
“Retfærdig hævn”, kalder han det.
Flere andre sympatisører af partiet hylder angrebet. Redox har identificeret flere personer, der på Facebook er venner med flere medlemmer af Nye Borgerliges ledelse og liker partiets facebookside, men Redox kan ikke dokumentere, at de også er medlemmer af partiet.
I vinters ekskluderede Nye Borgerlige en række medlemmer, efter de havde givet udtryk for radikale holdninger på sociale medier. Du kan læse Redox’ artikler om de sager her.
Niels B. Larsen siger til Redox, at han ikke længere har tillidsposter i Nye Borgerlige, selvom han på partiets hjemmeside er opført som formand for vælgerforeningen i Aalborg. Han ønsker ikke at udtale sig til artiklen. Anett Gorell har ikke reageret på Redox’ henvendelser. Hverken partiets næstformand Peter Seier Christensen eller sekretariatschef Johannes Lumholt har svaret på Redox’ henvendelse vedr. de to partimedlemmers udtalelser.
","Søndag aften påkørte en svensk nazist en asyldemonstration i Malmø. Angrebet vækker stor glæde hos en række danske højreradikale, der betegner påkørslen som “frihedskamp” og “selvforsvar”. Mindst to medlemmer og flere sympatisører af Nye Borgerlige deltog i hyldesten. “Frihedskamp! Det håber jeg vi kommer til at se meget mere af!”, skriver Anett Gorell, der ifølge …
",Redox,['Nyheder']
0,1419,https://redox.dk/nyheder/nazister-planlaegger-hemmelig-demonstration-i-viborg/,2017-10-16 10:20:08,2022-04-06 23:14:01,Nazister planlægger hemmelig demonstration i Viborg,"Der venter viborggenserne en anderledes oplevelse, hvis de lørdag tager på shopping i domkirkebyens centrum. En af landets nazistiske organisationer har nemlig planlagt en hemmelig march igennem byen.
Det er Danmarks Nationale Front (DNF), der på lørdag vil demonstrere i Viborg. Organisationen, der blev dannet i 2007, har hovedsaligt medlemmer i Nordsjælland, men har også en lille afdeling i Skive. Her bor en håndfuld nazister, der udgør DNF’s eneste afdeling udenfor hovedstadsregionen.
Og det er netop med udgangspunkt den afdeling, at DNF nu mobiliserer internt til en march igennem Viborg, der ligger en halv times kørsel sydøst for Skive. Det oplyser kilder i det nazistiske miljø til Redox.
Danmarks Nationale Front kalder sig på sin hjemmeside en ‘højrenationalistisk’ organisation. Ved organisationens arrangementer heiles der dog åbenlyst, ligesom medlemmerne jævnligt poserer med nazistiske slogans og symboler. En lang række DNF-medlemmer er desuden dobbeltorganiseret i Blood & Honour.
Midt- og Vestjyllands Politi siger til Redox, at de ikke har modtaget en demonstrationsanmeldelse fra Danmarks Nationale Front vedr. lørdagens demonstrationen.
Oliver Cox, der sidder i DNF’s ledelse, har ikke ønsket at medvirke i artiklen. Paw Pinstrup Nielsen, der er et af de ledende medlemmer i afdelingen i Skive, har ikke besvaret Redox’ henvendelse.
Læs mere om Danmarks Nationale Front
Læs om Paw Pinstrup Nielsens trusler mod Zenia Stampe m.fl.
","Der venter viborggenserne en anderledes oplevelse, hvis de lørdag tager på shopping i domkirkebyens centrum. En af landets nazistiske organisationer har nemlig planlagt en hemmelig march igennem byen. Det er Danmarks Nationale Front (DNF), der på lørdag vil demonstrere i Viborg. Organisationen, der blev dannet i 2007, har hovedsaligt medlemmer i Nordsjælland, men har også …
",Redox,['Nyheder']
0,617,https://redox.dk/nyheder/danske-nazister-hylder-drabsforsoeg-paa-forfatterinde/,2014-03-13 15:10:52,2017-10-04 11:05:42,Danske nazister hylder drabsforsøg på forfatterinde,"Tirsdag kunne Ekstra Bladet fortælle, at forfatteren Charlotte Johannsen var blandt de personer, der natten til søndag blev overfaldet i Malmø af en gruppe nynazister fra Svenskarnas Parti.
Charlotte Johannsen blev kendt i 2010, da hun sammen med to journalister fra Dagbladet Information udgav bogen “Forklædt som nazist” om hendes oplevelser som undercover infiltrator i den nazistiske hooligangruppe White Pride.
Fire af ofrene for weekendens overfald, heriblandt Charlotte Johannsen, blev stukket med kniv og slået. To af de sårede er fortsat er indlagt, den ene med alvorlige hovedtraumer efter kraftige slagskader.
To af de mistænkte gerningsmænd blev onsdag varetægtsfængslet, mens en tredje blev anholdt in absentia. De er sammen med en fjerde – nu løsladt – 20-årig nynazist alle sigtet for drabsforsøg.
Danske nazister hylder overfald
Flere danske nazister har siden tirsdag hyldet drabsforsøget på internettet. Således skrev Henrik Jarsbo, der spiller en central rolle i det militante nazistiske Svenska Motstandsrörelsens danske afdeling, i tirsdags følgende på sin sin Facebook-profil:
“Charlotte Johannsen er ikke færdig med at “lege med ilden”, men svenske nationalister er mere konsekvente end deres danske brødre, respekt til jer i Sverige”.
Dan danske nazist, Henrik Jarsbo, hylder på Facebook folkene bag weekendens knivoverfald i Malmø. (kilde: Facebook)
Henrik Jarsbo har ikke besvaret Redox’ henvendelse. Det har derfor ikke været muligt at få at vide fra Jarsbo, om hele hans organisation deler hans holdning til knivoverfaldet.
Henrik Jarsbo (til venstre med grøn jakke) ses her ved siden af André Eiby (til højre for Jarsbo med sort kasket) til nazistisk manifestation imod salget af Dong tidligere i år. (foto: Redox)
Den tidligere talsperson for Danish Defence League, André Eiby, der for tiden er at finde i kredsen omkring den nynazistiske organisation, Danmarks Nationale Front, ligger heller ikke fingrene i mellem, når han kommenterer på begivenhederne i Malmø. Tirsdag skrev han således på Facebook:
“Her brokker stikkersoen fra sverige over hun har fået stålet. Hun kan være glad for hun stadig er i live til næste gang hun bliver overfaldet, der er hun nok ikke så heldig at ingen ved hvem soen er…Det gør vi nu he-he…464”.

André Eiby, tidligere DDL-talsperson på Facebook: “Hun kan være glad for hun stadig er i live til næste gang hun bliver overfaldet” (kilde: Facebook)
André Eiby skrev endvidere: “Vidste bare at stikkervirksomhed og undergravning af stolte nationale danskers fællesskab ville ramme tilbage som en betonklods om hendes venstreorienterede polie-ben…..Ha-Ha-Ha-464”.
(Kilde: Facebook)
Også i den personkreds i det Aarhusianske nazimiljø, som Charlotte Johannsen i 2008-09 infiltrerede, har nyheden om drabsforsøget på forfatteren vakt begejstring.
Mikkel Zeiler Pedersen, der er tidligere medlem af hooligangruppen White Pride, skrev tirsdag som kommentar til en artikel om overfaldet: “En god dag i dag”.

Det voldsdømte tidligere White Pride-medlem, Mikkel Zeiler Pedersen, glæder sig over overfaldet. (kilde: Facebook)
Zeiler Pedersen er da også omtalt i Charlotte Johannsens bog, hvor han går under dæknavnet “Bette Røde”. Han blev selv i 2009 idømt en fængselsstraf for grov vold i forbindelse med et overfald på en gruppe venstrefløjsaktivister i Aarhus.
Ingen af de omtalte personer har onsdag eller torsdag svaret på Redox’ henvendelser.
","Tirsdag kunne Ekstra Bladet fortælle, at forfatteren Charlotte Johannsen var blandt de personer, der natten til søndag blev overfaldet i Malmø af en gruppe nynazister fra Svenskarnas Parti. Charlotte Johannsen blev kendt i 2010, da hun sammen med to journalister fra Dagbladet Information udgav bogen “Forklædt som nazist” om hendes oplevelser som undercover infiltrator i …
",Redox,['Nyheder']
0,3473,https://redox.dk/nyheder/corona-krisen-dyreretsaktivister-bag-racistiske-voldsopfordringer/,2020-04-06 12:23:26,2020-04-06 12:23:26,Corona-krisen: Dyreretsaktivister bag racistiske voldsopfordringer,"Den seneste tid har flere medier rapporteret om episoder med racistisk chikane mod personer med asiatisk baggrund. Det sker i kølvandet på corona-pandemien.
Også blandt dyreretsaktivister florerer en racistisk idé om, at kinesere skal holdes kollektivt ansvarlige for udbredelsen af corona-virusen.
Kina skal bombes
Redox kan nu dokumentere, at dyreretsaktivister på organisationen Animas facebookkampagneside ‘Stop Dyremishandling’ opfordrer til vold og massemord mod kinesere. Det sker i debattråden under et opslag, hvor organisationen blandt andet skriver:
“Kinas markeder er et helvede for dyrene og en trussel mod mennesker. Dyrene er indespærret i små bure og stuvet sammen i stressende omgivelser. Nogle af dem bliver slagtet på stedet, hvilket medfører at vand, blod og dele af dyrekroppe flyder rundt.
Under de forhold er der stor risiko for, at nye vira spredes og muterer. Det var det, der skete på markedet i Wuhan, hvorfra coronavirussen udsprang. 😷”
Det har ledt til, at en lang række sympatisører af Animas dyrevelfærdsarbejde slynger om sig med racisme og voldsopfordringer. Vi bringer her et uddrag:
“Jeg er skide ligeglad med kineserne, de er selv skyld i deres situation,” skriver en.
“Tæppebo. B det lorte la. D” (“Tæppebomb det lorte land”, red.) lyder det fra en anden.
“Beskidt folkefærd så grufulde mennesker i hvertilfælde størstedelen🤮💣bump lortet så de stakkels dyr kan få fred,” foreslår en tredje.
“Kina burde bare slettes – har været der og dyr mishandles alle vegne der,” mener en fjerde.
“en atom bombe så bang,” opfordrer en femte.
“Primitivt folkefærd😡,” siger en sjette debattør, der suppleres af en syvende: “Fucking kinesere 🤬🤬🤬🤬🤬🤬🤬🤬🤬🤬🤬🤬🤬🤬🤬🤬🤬🤬”
Animas opslag blev publicere torsdag den 2. april ud på aften og hovedparten af kommentarerne blev skrevet samme aften. Ved Redox’ gennemgang lørdag aften, to døgn senere, står kommentarerne stadig.
Anima: Vi har ikke nået at slette på grund af travlhed
Forelagt de mange kommentarer svarer Anima i en email til Redox:
“Vi synes bestemt, at der skal holdes en god tone på vores opslag, og vi kommer også jævnligt til at opfordre til dette. I lige præcis dette tilfælde har jeg faktisk ikke set de pågældende kommentarer endnu, og dette skyldes desværre den nye Corona situation, som gør, at vi alle arbejder på lavere blus end sædvanligt, da vi, som så mange andre, arbejder hjemmefra med børn løbende rundt om benene Jeg er glad for, at du har gjort os opmærksom på problemet, for det vil vi selvfølgelig få kigget på hurtigst muligt,” skriver Emma Johansen, der arbejder som koordinator i dyrevelfærdsorganisationen.
Ikke et nyt fænomen
Både Jyllands-Posten, BT, Information og Solidaritet har beskrevet eksempler på racistisk chikane og vold mod personer med asiatisk baggrund.
På netmediet Eftertrykket har tre debattører skrevet en kronik, der ikke bare beskriver de dagsaktuelle hændelser, men sætter dem i en historisk kontekst. Deres opsummering lyder således:
“Når amerikanske asiatere tilegner sig våben af frygt for deres egen sikkerhed, sker det ikke i et historisk vakuum. Asiatiske mennesker er i hundredvis af år blevet fremstillet som urene, og de racistiske skræmmebilleder, som kobler os til coronavirussen, rummer det, som man også kalder ’yellow peril’ (’den gule fare’). Farven gul blev associeret med mennesker af asiatisk herkomst helt tilbage i 1758, da den svenske naturforsker Carl von Linné kategoriserede menneskeracen i tre grupper med hver deres distinkte farver og til sidst tildelte asiatere farven luridus, som han også brugte til at beskrive giftige planter, og som groft kan oversættes til ’ubehagelig lysegul’.
(…)
Det tager tid for et samfund at forme sig sådan, at voldsomme racistiske hændelser overhovedet kan opstå. Disse hændelser manifesterer sig ikke ud af det blå, men dukker op, fordi de er rodfæstet i frygten for det fremmede og racistiske forestillinger om asiatere, som er blevet dyrket og udviklet gennem historien. Men den historie skal have en ende: Hvis vi normaliserer racistiske stereotyper, accepterer vi også en normalisering af den vold, som asiatere lige nu oplever på globalt plan.”
","Den seneste tid har flere medier rapporteret om episoder med racistisk chikane mod personer med asiatisk baggrund. Det sker i kølvandet på corona-pandemien. Også blandt dyreretsaktivister florerer en racistisk idé om, at kinesere skal holdes kollektivt ansvarlige for udbredelsen af corona-virusen. Kina skal bombes Redox kan nu dokumentere, at dyreretsaktivister på organisationen Animas facebookkampagneside ‘Stop …
",Redox,['Nyheder']
0,3812,https://redox.dk/nyheder/pegida-initiativtager-paa-spionjagt-blandt-venner/,2020-12-23 17:51:02,2020-12-24 00:40:33,Pegida-initiativtager på spionjagt blandt venner,"Hvem er spionen? Det spørgsmål har Carsten Thrane stillet sig selv og nu også Pressenævnet. Det sker efter at Redox tidligere på året beskrev en række interne konflikter på den yderste højrefløj. Konflikter, hvor Thrane var en af hovedpersonerne.
Efter Redox’ artikel blev publiceret i slutningen af oktober klagede Carsten Thrane i Pressenævnet. Det er ikke første gang og næppe sidste gang, at højreradikale klager over Redox til nævnet.
Til gengæld var indholdet af klagen højst opsigtsvækkende. I den lange klage beskyldte Carsten Thrane nemlig to af sine bekendte for at være spioner for Redox.
“James Bond-agtigt og cowboyfilm”
Carsten Thrane var i 2015 var initiativtager til den første danske PEGIDA-demonstration i København, men trak sig fra projektet inden den første demonstration blev afholdt. Han overlod i stedet lederposten til Nicolai Sennels fra Dansk Folkeparti. De senere år har Thrane deltaget i PEGIDA-afløseren For Friheds demonstrationer, men også i Stram Kurs 1. maj-markering.
Nu er han så gået på spionjagt. I sin klage over Redox’ artikel, som Pressenævnet endnu ikke har taget stilling til, hævder han nemlig, at to navngivne personer har samlet oplysninger om ham for Redox.
I klageafsnittet “Muligvis anvendelse af hemmelige journalister/provokatører” skriver Carsten Thrane blandt andet:
“Nedenstående afsnit bliver lidt James Bond agtigt og cowboyfilms agtigt. Jeg har i ca 1⁄2 år haft en formodning om, at min bekendtskabskreds blev infiltreret, måske af Redox. 2 herrer ved navn Benjamin Graabæk Jensen(B) og Jonny(J) [Johnny Albrecth, red.] har i ca 1⁄2 år forsøgt, at blive venner med mig igen og igen. De benytter ikke facebook/messenger, de står ikke i telefonbogen, de drikker ikke alkohol, og de har kampsports-kompetencer(B) og god kampvægt(J). Deres adfærd har lignet krydsforhør og provokationer.”
Han fortsætter:
“B bagtaler konstant alle, og det er som om han igen og igen forsøger at skabe drama. Høje og tunge J fremstår som en bodyguard. (…) B&J opsøger mig telefonisk for at skabe dramaer. B har flere gange mobbet mig med video-sekvenser. (…) B&Js historier fremstår tekstforfattede. B&Js historier om deres job-situation mv fremstår utroværdige og tekstforfattede.”
Spionkursus og ildebrand
Hovedparten af spionanklagen er rettet mod Benjamin Graabæk Jensen:
“B (Benjamin Graabæk Jensen, red.) arbejder angiveligt som service-medarbejder på et kommunalt toilet. B fremstår mere som een der ved rigtig meget om psykologi, og han er vidst lidt for klog og beregnende til, at arbejde på et toilet. Jeg har spurgt efter ham på det toilet, og der kendte de ham ikke. (…) Ifht al sexnær aktivitet, sprog og samtale, er Benjamins iskolde strategi overlegent, at overskandalisere, provokere og tale episoder ind i den illegale zone og sammenhæng fx sexchikane og voldtægt mv. Hvilket spion-kursus han har lært teknikken på ved jeg ikke, men det er smart. Som en del af Benjamins provokatør-arbejde forsøgte han, at overtale en kvinde til at politi-anmelde en herre falsk for en mulig sexuel krænkelse. Det var nok B selv som orkestrede, at denne krænkelse kunne være sket. B har filmet salsa-mytoman-videoen til en bålaften. Senere den forårsaften, da jeg kikkede væk, antændte han en kæmpe og farlig ildebrand og forvolde overlagt skade og hærværk på kommunalt materiel. Igen provokationer og forsøg på at bringe andre folk ind i kriminalitet. (…) B fører sig frem som hardcore højreradikal. Redox kender alle højreradikale. Hvorfor har R aldrig skrevet om Benjamin? Nok fordi B er en del af Redox.”
Koranafbrænderen Lars Theilade, der også var omtalt i den artikel, som klagen handler om, inddrages flere gange i klagen:
“Straks efter, at artiklen blev publiceret begyndte B, at sende tvetydige Sms’er til Lars som samlet må tolkes: ha vi spionerede på dig i et halvt år, nu kapper vi forbindelsen til dig. Du(LT) er sindssyg. Igen et B-forsøg på, at bisse op til gadeslagsmål. (…) Det ene øjeblik er B bedste venner med LT, det næste hader han ham. Det fremstår orkestreret. (…) B&J forsøger at spille på LTs skrøbelige mentale tilstand. (…) J er angiveligt danser, NEJ han er for tung, og har aldrig sat sine ben i et dansestudie. Bs provokationer og efterfølgende tumult kan der skrives R-artikler om. B fungerer som kameramand for LT når LT vil true Morten Storm via youtube. Uden B var den video nok ikke blevet skudt. B hjælper glædeligt med at få dramaer til at ske. B har måske forsøgt, at få skrøbelige LT til at planlægge et attentat imod Morten Østergaard.”
Peter Madsens sjæleven
Ifølge Carsten Thrane har den påståede spion også involveret Cammilla Kürstein, der blev landskendt som morderen Peter Madsens sjæleven, i konflikter:
“B forsøger supersmart og arkitekttegnet konstant, at fører glade Cammilla ud i en lokkedue-rolle i trekantsdramaer mv. (…) Det ene øjeblik syns B rigtig godt om Kurstein, det næste er hun ulækker, og det fremstår samlet set udtænkt og planlagt. (…) Jeg har foreholdt mine tanker om B&J for Cammilla Kürstein sommer2020, og hun havde nogenlunde samme fornemmelse.”
Carsten Thrane tager dog i klagen forbehold for, at han muligvis ikke har ret og at han ikke har beviser for sine påstande:
“Det kan være det er mig som ser spøgelser, det kan også være at B&J videregiver info til Redox. (…) Det er naturligvis helt umuligt for mig, at bevise, at B&J arbejder for R.”
“Galimatias”
Redox har været i kontakt med både Benjamin Graabæk Jensen og Lars Theilade, der begge bekræfter at have hørt om Carsten Thranes beskyldninger, men afviser dem som “paranoidt” og “umuligt”.
Benjamin Graabæk Jensen siger til Redox:
“Det er en eller anden form for paranoia han har fået. Han påstår at mig og Johnny er fra enten PET eller Redox eller antifa, og jeg aner ikke hvordan vi kan være fra nogen af de der ting. Jeg har aldrig været tilknyttet nogen af de her. Vi er bare to almindelige borgere, der har været til nogle Stram Kurs demoer.”
Han fortæller videre:
“Først og fremmest opstår konflikten mellem Lars (Theilade, red.) og Carsten (Thrane, red.), mange gange går bølgerne lidt højt når de drikker de to, specifikt Carsten, så får han nogle ideer. Cammilla Kürstein har også været inde i billedet og der har også været noget konflikt omkring hende. Han er også kommet med en masse anklager omkring Lars, men det er faldet lidt til ro og nu er turen kommet til mig og Johnny, men det har ikke noget på sig, udover hans utrolige fantasi. (…) Jeg har siddet i selskab med ham mange gange. Vi har været til selskab hos Lars, hvor det har været meget hyggeligt, men efter deres konflikt kom op at køre omkring, hvordan Carsten ikke kan begå sig i lejligheden på grund af at han får for meget at drikke og Cammilla Kürstein og alle de her ting her, så er det bare eskaleret og nu er dét den nye teori, nu er det mig og Johnny der er fjenden.”
Han tilføjer:
“Carsten er jo skidesur på os, både på mig og Johnny over alle de her påstande og anklager. Han vil jo ikke sidde i selskab med os, det må han jo selv om, men altså han er overbevist om at vi er fra Redox eller antifa eller PET, der prøver at spolere hans liv, der er simpelhen ikke noget i det, det er så langt ude i hans fantasi. (…) Jeg tror inderst inde ikke at Carsten selv tror på det, jeg tror bare at han har set sig sur på os, og så er han kommet med den der langt ude teori”.
Supplerende skriver Benjamin Graabæk Jensen i en mail til Redox:
“Jeg må fuldstændig afvise Carsten Thranes vilde paranoide anklager. Herunder anklager om at jeg er hemmelig agent og prøver at få lars theilade til at slå Morten Østergaard ihjel. Det er jo galimatias. Carsten er en god fyr, men hans fantasi løber desværre af med ham, når konflikterne han selv skaber, hober sig op. Mon Carstens besynderlige anklager mod mig tager udgangspunkt i, at Carsten vil lukke munden på mig, fordi jeg har set  han pille på pigerne? Jeg er bekymret for Carstens mentale tilstand og håber, at han får professionel hjælp. For han har det ikke godt.”
Lars Theilade skriver i en mail til Redox, at han ikke ønsker at indvolvere sig i konflikten mellem Carsten Thrane, Benjamin Graabæk Jensen og Johnny Albrecht, men tilføjer:
“Jeg har ikke noget uvenskab med Carsten længere og ønsker ikke at opdyrke et sådant. Jeg må på dog  det kraftigste afvise skøre påstande om, at jeg har “skrøbeligt sind” Og afvise, at jeg lavede video for at true Morten Storm. Jeg dukkede derimod op til slagsmål, som Morten Storm inviterede til.”
Konflikten mellem Lars Theilade og Morten Storm kan du læse meget mere om i vores artikel fra oktober.
Camilla Küstein skriver i en Facebook-besked til Redox:
“Jeg har hørt om spion beskyldningerne. Der er meget kaos for tiden, fra alle retninger.  Jeg ved ikke fra og til, hvad der er korrekt og ikke er korrekt. Men en ting kan jeg sige, jeg har stoppet kontakten med Benjamin. Drama er ikke min kop te og jeg vil kun have troværdige mennesker omkring mig.“
Har meldt sin ven til politiet
Carsten Thrane har ikke ønsket at svare på spørgsmål mundtligt. Han har i stedet skrevet følgende til Redox i en email:
“Københavns Politi undersøger nu Redox’ og Benjamin Graabæk Jensens mistænkelige og ulovlige adfærd. Endnu en chikanerende trick-artikel fra propaganda-mediet Redox, som spreder had. Benjamins indspil fremstår åbenlyst så udspekulerede og konstruerede, at enhver kan se, at det er Redox og Antifa selv, som orkestrerer og tekstforfatter dem. Meget fint og flot, at Benjamin og Redox kalder mig en god fyr. Jeg tager afstand fra terror-organisationen Antifa, racister, fascisme, og den yderste højrefløj. Benjamin er empati-forladt. Han er klam og jaloux, men elsker fakenews, vold og hærværk. Benjamin Graabæk Jensen taler aldrig om andet end sine utallige bordelbesøg. Jeg har undgået Johnny Albrecht og Benjamin Graabæk længe. Jeg har intet godt, at sige om dem. Jeg har travlt med, at danse salsa og feste med de smukkeste kvinder, og jeg støtter KlimaBevægelsen. Redox’ og Benjamin Graabæk Jensens tekster er falske og ulovlige.”
Johnny Albrecht har ikke ønsket at kommentere Carsten Thranes beskyldninger overfor Redox.
","Hvem er spionen? Det spørgsmål har Carsten Thrane stillet sig selv og nu også Pressenævnet. Det sker efter at Redox tidligere på året beskrev en række interne konflikter på den yderste højrefløj. Konflikter, hvor Thrane var en af hovedpersonerne. Efter Redox’ artikel blev publiceret i slutningen af oktober klagede Carsten Thrane i Pressenævnet. Det er …
",Redox,['Nyheder']
0,4142,https://redox.dk/nyheder/dommens-dag-naermer-sig-skal-paludan-i-faengsel/,2021-08-26 08:09:45,2021-08-26 16:49:46,Dommens dag nærmer sig: Skal Paludan i fængsel?,"Den 30. og 31. august og 2. september skal Rasmus Paludan i landsretten. Her skal sagen, der i sommeren 2020 gav Paludan tre måneders fængsel, afgøres endeligt. Partilederen nægter sig skyldig.
Paludan var tiltalt for ikke mindre end 14 forhold. Det primære omdrejningspunkt i sagen var tiltalen efter paragraf 266b, den såkaldte racismeparagraf. Her havde Paludan ifølge anklageren i hele fem tilfælde mellem 13. april 2018 og 6. april 2019 gjort sig skyldig i overtrædelse af racismeparagraffen. Anklageren mente, at det var sket under skærpende omstændigheder, da Paludans ageren havde karakter af propagandavirksomhed.
Rasmus Paludan sagde eksempelvis i en YouTube-video, at Danmark var for “højt udviklet” til at have noget at gøre med det Paludan kalder det “muslimske kulturaffald”. Derudover handlede flere af tiltalepunkterne om udtalelser Paludan havde fremsagt ved sine berygtede minidemonstrationer, som han primært har gennemført i socialt udsatte boligområder.
Kørte 100 meter med person på kølerhjelmen
Foruden de mange anklager om racisme var Paludan også tiltalt for hasarderet kørsel. Konkret var han tiltalt for at have ”forvoldt nærliggende fare for nogens liv eller førlighed” efter straffelovens paragraf 252, da han i Sorø den 22. januar 2019 kørte sin bil over en strækning på 50-100 meter, mens en person lå på bilens kølerhjelm. Selvom retten havde forståelse for, at Paludan angiveligt havde følt sig truet af en gruppe mænd, der konfronterede ham, var det ikke nok til at hans ageren i bilen kunne falde ind under lovligt nødværge. Dog blev dette forhold gjort straffri på grund af omstændighederne i situationen.
Foruden kørslen med en person på kølerhjelmen blev Paludan kendt skyldig i fire andre forhold af trafikal karakter, blandt andet at køre for stærkt og for at køre for tæt på forankørende. Derudover var Paludan tiltalt for at have fremsat flere ærekrænkende beskyldninger i forbindelse med sine minidemonstrationer i udsatte boligområder. Sidst, men ikke mindst, var han tiltalt for overtrædelse af databeskyttelsesloven.
Skyldig i alt
Byretten i Næstved fandt Paludan skyldig i samtlige tiltaleforhold. Det takserede dommeren til en dom på tre måneders fængsel, hvoraf den ene blev gjort ubetinget. Paludan skal altså afsone sin straf medmindre han vinder ankesagen i Østre Landsret..
Byrettens dom indebar desuden, at Rasmus Paludan mistede retten til at føre straffesager som advokat i tre år, at han fik en bøde på 8500 kroner samt at han skulle betale en erstatning på 30.000 kroner for ærekrænkende udtalelser. Desuden mistede Rasmus Paludan også retten til at føre bil i et år.
Rasmus Paludan siger til Redox før landsretssagen, at han nægter sig skyldig i alle anklager.
Tilbage i juli 2019 fik Paludan sin første dom for overtrædelse af racismeparagraffen. Dengang fik han 14 dages betinget fængsel.
","Den 30. og 31. august og 2. september skal Rasmus Paludan i landsretten. Her skal sagen, der i sommeren 2020 gav Paludan tre måneders fængsel, afgøres endeligt. Partilederen nægter sig skyldig. Paludan var tiltalt for ikke mindre end 14 forhold. Det primære omdrejningspunkt i sagen var tiltalen efter paragraf 266b, den såkaldte racismeparagraf. Her havde …
",Redox,['Nyheder']
0,660,https://redox.dk/nyheder/institut-for-menneskerettigheder-inviterer-hoejreradikal-til-debat-i-koebenhavn/,2016-03-02 08:35:57,2017-10-04 08:35:33,Institut for Menneskerettigheder inviterer højreradikal til debat i København,"Kim Møller, der er en central figur i den antimuslimske, nationalkonservative bevægelse, skal diskutere racisme ved et antiracistisk debatarrangement i København den. Det foregår den 21. marts på Københavns Rådhus.
Han driver bloggene Uriasposten og Document.dk og har desuden organiseret den yderste højrefløjs svar på Folkemødet, Mosbjerg Folkefest.
Under overskriften ’Virtuel racisme  – virkelige konsekvenser’ afholder Institut for Menneskerettigheder et debatmøde på Københavns Rådhus i anledning af FN’s internationale dag mod racisme for at de sætte fokus på internettets debatkultur.
Kim Møller er inviteret til en samtale med debattøren Niddal El-Jabri. Samtalen har overskriften ’Hvordan taler vi sammen – i virkeligheden og på nettet?’. Kim Møller er inviteret i kraft af sin rolle som blogger.
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
","Kim Møller, der er en central figur i den antimuslimske, nationalkonservative bevægelse, skal diskutere racisme ved et antiracistisk debatarrangement i København den. Det foregår den 21. marts på Københavns Rådhus. Han driver bloggene Uriasposten og Document.dk og har desuden organiseret den yderste højrefløjs svar på Folkemødet, Mosbjerg Folkefest. Under overskriften ’Virtuel racisme  – virkelige konsekvenser’ …
",Redox,['Nyheder']
0,3845,https://redox.dk/nyheder/redox-fotograf-udsat-for-politivold/,2021-01-13 15:18:59,2021-01-13 15:32:50,Redox-fotograf udsat for politivold,"Lørdag aften samledes en meget broget skare demonstranter under navnet ‘Men in Black’ i det centrale København. De flere hundrede fortrinsvis sortklædte demonstranter kommer fra vidt forskellige baggrunde – her var alt fra hooligans til vaccinefornægtere og konspirationsteoretikere.
Demonstrationen endte i flere sammenstød med politiet. I forbindelse med to sammenstød blev Redox’ chefredaktør, der var på gaden som fotograf for at dække demonstrationen, udsat for vold fra politiets side.
Skub fanget på video
Den første episode fandt sted i starten af Strøget ud for Burger King ved Rådhuspladsen.
Fotograf og redaktør Simon Bünger fortæller:
“Jeg havde trukket mig lidt væk fra politiets linje ved Strøget for ikke at stå i vejen. Men da politiet stormede frem mod demonstranterne blev jeg skubbet og væltet omkuld af en betjent, der tydeligt gik direkte efter mig på trods af, at jeg har både kamera og pressekort fremme. Kort forinden havde jeg mundtligt identificeret mig som presse overfor hans kollega.”
Simon Bünger uddyber:
“Betjenten løber frem mod mig og skubber mig så hårdt i maven, at jeg falder bagover og ender på jorden. Ved faldet slår jeg mig og får knubs, men kommer ikke alvorligt til skade. Jeg rejser mig og fortsætter med at dække urolighederne.”

Senere på aftenen er urolighederne rykket til Nørrebro. I krydset mellem Blegdamsvej og Tagensvej opstår der nye konfrontationer mellem politiet og demonstranter.
“Her havde politiets civilklædte betjente en meget voldsom fremfærd. En civilklædt betjent slår mig med sin knippel selvom jeg helt åbenlyst er fotograf og stadig har både pressekort og kamera fremme.”
Klager til DUP
Netmediet KaosTV har fanget den første episode på video. Den kan du se ovenfor. Efter at have gennemset videoen har Simon Bünger besluttet sig for at klage over politivolden til Den Uafhængige Politiklagemyndighed.
“Jeg har mange gange tidligere dækket uroligheder i både ind- og udland og er aldrig før blevet udsat for politivold. Jeg bar mit pressekort synligt om halsen og stod tydeligt med mit kamera fremme ved begge episoder. Det er meget problematisk adfærd fra politiets side,” siger han.
Københavns Politi har ikke ønsket at udtale sig om sagen, men skriver i en email: 
“Redox har oplyst, at hændelserne vil blive anmeldt til Den Uafhængige Politiklagemyndighed (DUP). Som navnet antyder, er det en uafhængig instans, der skal have mulighed for at skabe klarhed over, hvad der er sket i situationen, uden påvirkning eller indblanding herfra. Derfor har vi ikke mulighed for at kommentere hændelserne, men henviser til DUP.”
Støt den undersøgende journalistik
Redox.dk drives af Researchkollektivet Redox. Vi får ingen mediestøtte og lever af donationer fra læserne. Vi er det eneste medie i Danmark, der leverer kontinuerlig undersøgende journalistik om de nazistiske bevægelser og undergrundsmiljøer.
Vores arbejde er desværre dyrt. Vi køber kameraer og kameraudstyr, betaler retsafgifter hver gang vi indhenter domsbøger, rejser rundt i Norden for at fotografere nazidemonstrationer og har store udgifter til hosting. Hvis du vil støtte vores fremadrettede arbejde, så håber vi, at du vil blive støttemedlem.
For 50 kroner om måneden sikrer du, at vi kan fortsætte vores arbejde  og du får ovenikøbet adgang til unikke arrangementer. Du kan blive støttemedlem ved at klikke her.

Du kan også sende os en engangsdonation på Mobilepay: 80905.
","Lørdag aften samledes en meget broget skare demonstranter under navnet ‘Men in Black’ i det centrale København. De flere hundrede fortrinsvis sortklædte demonstranter kommer fra vidt forskellige baggrunde – her var alt fra hooligans til vaccinefornægtere og konspirationsteoretikere. Demonstrationen endte i flere sammenstød med politiet. I forbindelse med to sammenstød blev Redox’ chefredaktør, der var …
",Redox,['Nyheder']
0,2242,https://redox.dk/nyheder/org-medlem-kandidat-nye-borgerlige/,2017-11-18 11:01:51,2018-07-16 11:13:34,ORG-medlem kandidat for Nye Borgerlige,"I sommeren 2011 afslørede Politiken, efter forarbejde af Redox, eksistensen af det hemmelige højreradikale netværk ORG, der i mere end tyve år havde domineret en række af den højreradikale bevægelses organisationer. Nu stiller et af ORG’s medlemmer op ved kommunalvalget, hvor han kan findes øverst på Nye Borgerliges kandidatliste i Randers Kommune.
ORG bedrev en række skjulte aktiviteter: De førte et omfattende ‘Landsforræderarkiv’, der blev kaldt ‘Den store hukommelse’. Heri blev personer, der havde talt positivt om indvandrere og flygtninge registreret. Medlemmer af organisationen stod også for både kampsport- og skydetræning.
Vigtigst af alt fungerede ORG som en skyggeledelse, der påvirkede en lang række højreradikale organisationer herhjemme: Den Danske Forening, Vederfølner, White Pride og Århus Mod Moskeen har alle været domineret eller ligefrem ledet af ORG-medlemmer. Men ORG’s folk var også aktive i f.eks. Trykkefrihedsselskabet og Danmarks Nationale Front, for blot at nævne nogle af de involverede grupper.
Nu er et af organisationens medlemmer så på valg. Der er tale om Niels-Christian Herholdt Braad, der i en ukendt periode, som minimum en årrække i løbet af nullerne, var medlem af ORG.
Ved Århus Mod Moskeens opstillingsmøde i september 2005 ses Niels-Christian Herholdt Braad her (yderst til venstre) sammen med en række centrale medlemmer af ORG, White Pride og Dansk Front. (Foto: Researchkollektivet Redox)
Det er ikke første gang, at Niels-Christian Herholdt Braad stiller op til valg. I 2005 stillede han op for lokallisten Århus Mod Moskeen ved kommunalvalget i Århus Kommune. Herholdt Braad var næstformand for lokallisten, der var et projekt stiftet og drevet af personkredsen fra ORG.
Lokallisten beskrev sig selv som “en tværpolitisk forening, der uafhængigt af politiske, religiøse og økonomiske interesser arbejder mod etablering af en stormoské i Århus”, men i praksis var det blandt andet ledende medlemmer af den nynazistiske hooligangruppe White Pride, der stod for store dele af valgkampen.
Kort inden valget blev det dog afsløret i pressen, at Århus Mod Moskeen havde tætte forbindelser til den racistiske hooligangruppe og til det nynazistiske netværk Dansk Front.
Niels-Christian Herholdt Braad var tidligere medlem af Dansk Folkeparti, hvor han var lokalformand. Han har tidligere været folketingskandidat for partiet, men blev i 2005 ekskluderet på baggrund af sit engagement i Århus Mod Moskeen.
Kandidaten er dog ikke den eneste ORG’er, der er en del af Nye Borgerlige. Søren Lind Jensen, der var en del af den absolutte inderkerne i ORG, deltog ved Nye Borgerliges landsmøde i både 2016 og 2017. Han var i 2002 valgt som folketingskandidat for Dansk Folkeparti, indtil det kom frem at han tidligere havde kaldt en bestyrelseskollega for “perkerelsker” og derfor måtte trække sit kandidatur tilbage.
Søren Lind Jensen ses her (yderst til venstre) ved Nye Borgerliges årsmøde i 2016. (Foto: Researchkollektivet Redox)
Niels-Christian Herholdt Braad har ikke besvaret Redox’ gentagne henvendelser. Det har ikke været muligt at få en kommentar fra hverken Nye Borgerliges partileder, Pernille Vermund, eller Søren Lind Jensen. Nye Borgerliges pressechef, Lars Kaaber, oplyser til Redox at partlederen er ude og drive valgkamp og fortæller at han vil undersøge sagen.
Læs mere om ORG hos Politiken.
Opdatering: Nye Borgerliges pressechef, Lars Kaaber, har efter artiklens publicering skrevet til en sms til Redox med ordlyden: “Vi har ingen kommentarer”.
","I sommeren 2011 afslørede Politiken, efter forarbejde af Redox, eksistensen af det hemmelige højreradikale netværk ORG, der i mere end tyve år havde domineret en række af den højreradikale bevægelses organisationer. Nu stiller et af ORG’s medlemmer op ved kommunalvalget, hvor han kan findes øverst på Nye Borgerliges kandidatliste i Randers Kommune. ORG bedrev en …
",Redox,['Nyheder']
0,2184,https://redox.dk/nyheder/df-kandidat-har-fortid-i-radikale-grupper/,2017-11-09 19:50:10,2018-07-11 20:13:55,DF-kandidat har fortid i højreradikale grupper,"Når skanderborgenserene tirsdag den 21. november skal sætte deres kryds ved by- og regionsrådsvalget er en af mulighederne Daniel Aage Holm, der er nummer tre på Dansk Folkepartis liste. Selvom partiet i mange år har brystet sig af en nultolerancepolitik overfor personer med forbindelser til endnu mere yderligtgående grupper, kan Redox her dokumentere, at Daniel Aage Holm tidligere har været aktiv i flere grupper på den alleryderste højrefløj.
Da det antimuslimske tyske demonstrationskoncept PEGIDA i januar 2015 blev importeret til Danmark var det med Daniel Aage Holm spidsen for den århusianske afdeling. PEGIDA Århus afholdte mandagsdemonstrationer imod “den snigende islamisering af Danmark”. De nåede dog kun af afholde en lille håndfuld meget små demonstrationer inden Daniel Aage Holm stoppede projektet.
PEGIDA er ikke det eneste sted på den yderste højrefløj Daniel Aage Holm har været involveret. Samtidig med engagementet i PEGIDA Århus var han også aktiv i den nationalistiske organisation Danerværn.
Daniel Aage Holm ses her i selskab med Karsten Holt Larsen (bagerst til venstre) ved SIAD’s demonstration i Vejle den 27. april 2015. (Foto: Researchkollektivet Redox)
Efter nedlæggelsen af PEGIDA i Århus tilsluttede Daniel Aage Holm sig den antimuslimske organisation Stop Islamiseringen af Danmark (SIAD), hvor han deltog i flere af organisationens demonstrationer, bl.a. sammen med Karsten Holt Larsen fra partiet “Danmark Først”. I starten af 2017 fik Karsten Holt Larsen en del omtale i pressen, da han udråbte de fire unge mænd fra Ry til ‘modstandsmænd’ og ‘frihedskæmpere’. De fire havde kastet en molotovcocktail på en dreng med afghansk baggrund.
Daniel Holm har også flere gange skrevet racistiske kommentarer på sin personlige Facebookprofil. I oktober 2014 kommenterede han bl.a. Nationalpartiets succés på Facebook således: “Hvordan en i helved kan det nye p*rker parti får over 16 tusind liks på så kort tid? Kæft jeg skammer mig over alle de lands forrædere”.
Han følger op med en ny kommentar: “Jeg har lært at man ikke kan stole på p*rkere. De gør alt h ad de kan for at hive vælgere til og når er forsent finder i konsekvenserne at denne naive holdning”.
(Foto: screenshot fra Facebook)
I december 2014 lød det: “Utroligt alt det vold og blod de satans muslimer har været skyld i […] Hvad sker der der for de uopdragne/hjernevaskede muslimer! Vågn nu op og se det i øjnene islarm er en trussel for os alle!!!”.
(Foto: screenshot fra Facebook)
Da Redox ringer til Daniel Aage Holm siger han om sit engagement i PEGIDA Aarhus: “Det er jo en fortid og det er overhovedet ikke noget jeg tænker over i dag. Jeg har ikke flere kommentarer til det, farvel”, inden han afbryder samtalen.
Aksel Niesen, formand for Dansk Folkeparti i Skanderborg, siger til Redox, at han ikke er bekendt med Daniel Aage Holms engagement på den yderste højrefløj eller hans udtalelser. Han ønsker ikke at kommentere oplysningerne, da han ikke har snakket med Daniel Aage Holm om det. Han siger, at det er en sag, som de vil håndtere internt og tilføjer, at han ikke vil kommentere det udadtil.
Dansk Folkepartis partisekretær Poul Lindholm Nielsen siger til Redox, at han heller ikke er bekendt med oplysningerne, men at han vil tage kontakt til både lokalformanden i Skanderborg samt til Daniel Aage Holm for at få belyst sagen.
","Når skanderborgenserene tirsdag den 21. november skal sætte deres kryds ved by- og regionsrådsvalget er en af mulighederne Daniel Aage Holm, der er nummer tre på Dansk Folkepartis liste. Selvom partiet i mange år har brystet sig af en nultolerancepolitik overfor personer med forbindelser til endnu mere yderligtgående grupper, kan Redox her dokumentere, at Daniel …
",Redox,['Nyheder']
0,637,https://redox.dk/nyheder/hoejreradikal-antisemit-med-rockerforbindelser-bag-vikingetattoo-studie/,2014-07-23 09:42:40,2017-10-04 10:25:01,Højreradikal antisemit med rockerforbindelser bag vikingetattoo-studie,"I det centrale Århus kan man få vikingeinspirerede tatoveringer i Norrøn Tattoo. Begge stedets tatovører har forbindelse til byens højreradikale miljø. Den ene er tidligere dømt for brutalt knivoverfald.
En sen oktobernat i 2008 dukkede Øyvind Kristian Aksum Dalsgaard uinviteret op til en fest på bofællesskab i Århus-bydelen Risskov. Han overfaldt en beboer, der agerede bartender, og stak eller skar ham adskillige gange med kniv i skulderen, ansigtet, underarmen og halsen. Såret i halsen var blot tre milimeter fra halspulsåren. Da hans ankesag blev behandlet i Vestre Landsret den 20. april 2009 – på Hitlers fødselsdag – blev han mødt med heil-hilsner fra en række venner på forreste række. Både by- og landsret idømte ham to års fængsel.
Under sagen blev i 2009 blev Øyvind Kristian Aksum Dalsgaard af politiet beskrevet som AK81-medlem. Om han stadig er det i dag er uvist, men på Facebook er han venner med en række personer fra miljøet omkring Hells Angels, AK 81 og Devils Choice i Østjylland.
I dag driver Øyvind Kristian Aksum Dalsgaard tattoo-butikken Norrøn Tattoo blot et stenkast fra værtshusgaden Jægergårdsgade, der hyppigt frekventeres af det århusianske nazimiljø. Blandt dem er en række af Dalsgaards venner. På facebook tæller hans venneliste blandt andet centrale folk fra White Pride, Vederfølner og Dansk Front. Dalsgaard har i øvrigt flere gange – efter knivoverfaldet i 2008 – deltaget i Vederfølners arrangementer, ligesom han har tatoveret personer fra det højreradikale miljø i Århus.
Et af Øyvind Kristian Aksum Dalsgaards værker: En maskeret mand med en pistol. Logoet har siden 90’erne været brugt af den militante nazistiske organisation, Blood and Honour, her på forsiden af et magasin fra slut-90’erne.
Sidste år markede Øyvind Kristian Aksum Dalsgaard sig som antisemit i debat med en række andre højreradikale. Efter et medlem af Vederfølner havde publiceret en reklame for foreningens ‘Stop volden’-kampagne, der blandt andet taler om at ‘stoppe volden mod jøder’, skrev Dalsgaard først “hvorfor skulle det ikke være iorden at banke en jøde?” og derefter: “hvorfor er der så meget hysteri over at nogle jøder får nogle tæsk pludselig?? det rør sgu ikke mig det mindste det er helt sikkert da..”
Hans lærling i Norrøn Tattoo er Anne Albøge Laursen, der også har været en del af byens højreradikale miljø i en årrække. Hun har deltaget i blandt andet Vederfølners grundlovsmøder og sociale sammenkomster, ligesom hun er blevet set på Århus Stadion i selskab med den ældre generation af tidligere White Pride-folk. Hun deltog også i Dansk Fronts demonstration i Svendborg i 2006.
Til venstre ses Anne Albøge Laursen ved Dansk Fronts demonstration i Svendborg i juni 2006. Til højre Øyvind Kristian Aksum Dalsgaard ved Vederfølners sommerfest i Århus i juni 2011. (foto: Redox)
Hverken Øyvind Kristian Aksum Dalsgaard eller Anne Albøge Laursen har ønsket at udtale sig til denne artikel.
","I det centrale Århus kan man få vikingeinspirerede tatoveringer i Norrøn Tattoo. Begge stedets tatovører har forbindelse til byens højreradikale miljø. Den ene er tidligere dømt for brutalt knivoverfald. En sen oktobernat i 2008 dukkede Øyvind Kristian Aksum Dalsgaard uinviteret op til en fest på bofællesskab i Århus-bydelen Risskov. Han overfaldt en beboer, der agerede …
",Redox,['Nyheder']
0,4050,https://redox.dk/nyheder/stram-kurs-udbrydere-amok-i-voldstrusler-opfordrede-til-etnisk-udrensning/,2021-06-04 11:29:15,2022-02-06 22:05:04,Stram Kurs-udbrydere amok i voldstrusler – opfordrede til etnisk udrensning,"“Prøv at høre her, hvis politiet ikke var her, så ville jeg smadre dit fucking fjæs, så ville jeg tage dit kranié, så ville jeg trampe et hul i hovedet, så din hjerne flød ud over brostenene herinde, du ville blive splittet ad!”
Sådan råbte Toke Lorenzen i søndags på Blågårds Plads. Sammen med en håndfuld allierede fra Stram Kurs-udbrydergruppen ‘Patrioterne går live’ (PGL) var han på Nørrebro for at demonstrere.
Lars Theilade (med megafon) taler under Patrioterne Går Lives demonstration på Nørrebro søndag. I rød tshirt ses Toke Lorenzen. Foto: Redox
Det blev en adskillige timer lang forestilling, hvor den lille gruppe slyngede om sig med racistiske skældsord og tilsvininger af forbipasserende, når det altså ikke eskalerede til dødstrusler og åbenlys forherligelse af folkemord. Vi giver her baggrunden for den nye gruppe, der den seneste måned har været særdeles truende og konfliktsøgende.
Uvenner med Paludan
For at forstå hvorfor den lille gruppe brugte sin eftermiddag på Blågårds Plads spoler vi tiden en måneds tid tilbage.
Den 30. april havde den tidligere Stram Kurs’er Dion Øland Hansen under organisationsnavnet ‘DK-Patriots’ indkaldt til en demonstration ved udrejsecentret Kærshovedgård ved Ikast. Det var en bred samling af nuværende og tidligere Stram Kurs. Men hvor den type demonstrationer tidligere er blevet livestreamet på Stram Kurs’ facebooksider, så skete det nu på en ny facebookside kaldet “Patrioterne går live”. Årsagen til det var, at Rasmus Paludan havde udstukket forbud mod at bruge Stram Kurs’ facebookprofiler til at streame fra andre gruppers demonstrationer.
Det kommer samtidig med, at der blandt de mest aktive medlemmer har været stor utilfredshed med partiledelsen i Stram Kurs. Det tidligere medlem af partiets såkaldte rigsledelse Hanne Kronborg forlod af samme årsag partiet for nylig. I følgeteksten til en video på Youtube, hvor hun annoncerede sin afgang, skrev hun blandt andet:
“Tillidsvalgte må ikke deltage i andre demonstrationer end Stram Kurs demonstrationer, hvis der deltager nogen som Stram Kurs har ekskluderet. Der er en liste over medlemmer der er smidt ud af Stram Kurs, som tillidsvalgte ikke må deltage i demonstrationer med, det kan jeg ikke accepterer. Der er rod i økonomien. Der er ikke blevet udbetalt partistøtte for 2021, som er grundlag for drift af et partikontor. Der mangler et fungerende partikontor. Der mangler en strategi for indsamling af vælgererklæringer. Partilederne skriver til mig, at jeg er politianmeldt, selv om der ikke er beviset for det.”
Faneflugt
Hanne Kronborg er ikke den eneste, der har forladt partiet. Dagen efter Hanne Kronborg meddelte sin afgang gjorde Philip Bagge det samme. Han var partiets drivkraft på Lolland-Falster og stod bag partiets mange demonstrationer på Nørrebro tidligere på foråret.
Sammen med en anden række andre af Paludans tidligere allierede har han nu skabt Patrioterne Går Live (PGL). Et par uger efter demonstrationen i Kærshovedgård gennemførte PGL fredag den 14. maj en endags-minidemonstrationsturné, der blandt andet ledte dem til Motalavej i Korsør.
Her kom Toke Lorenzen i slagsmål med to lokale. Det resulterede i at alle tre blev sigtet for overtrædelse af ordensbekendtgørelsen. Toke Lorenzen blev ifølge desuden sigtet for overtrædelse af våbenloven, fordi han bar skudsikker vest uden at have tilladelse til det. Den sigtelse afviser han dog overfor Redox og siger, at han i situationen “blev truet”, og at han synes “det er fint at give svar på tiltale”. Toke Lorenzen er tidligere blevet ekskluderet af Stram Kurs, fordi han selv forsøgte at få Rasmus Paludan ekskluderet,
Ugen efter dukkede PGL-gruppen op på Rådhuspladsen i København, hvor de provokerede og filmede deltagere i den store støttedemonstration for syriske flygtninge. En af deltagerne, Stram Kurs’ tidligere stabschef Dennis Corell Iversen, der forlod partiet for flere år siden, blev kortvarigt anholdt af politiet.
Dennis Corell Iversen (med solbriller) og John Lydeking Andersen under demonstrationen på Blågårds Plads i søndags. Foto: Redox
Dagen efter, 20. maj, gennemførte PGL deres eget “Tegn Muhammed”-event samme dag som Stram Kurs havde annonceret en landsdækkende aktionsdag med samme dato. Det skete i Nykøbing Falster, og igen kom det til tumult. To mænd fra PGL-gruppen kom i karambolage med en lokal beboer, og alle tre blev sigtet for gadeuorden.
Chikane, trusler og folkedrab
PGL’s hektiske maj måned kulminerede søndag den 30., hvor det var Nørrebro der måtte lægge gader til den aggressive gruppe.
“Din fucking, fucking abe mand, din abe,” råbte Toke Lorenzen af en forbipasserende. Også John Lydeking Andersen, der står som registrant af Stram Kurs’ søsterparti Hard Line, var med og deltog i råberiet efter angiveligt at være blevet spyttet i ansigtet af en lokal beboer:
“Bare vent på mig hvis du tør, Ali, gedeknepper, bare vent på mig til vi er færdige du, føj mand, sådan noget ulækkert muslimsnot i hovedet mand. Jeg håber ikke han fejlede noget, dét der ulækre svin derover, så man bliver smittet med et eller andet lort”.
Så ville jeg trampe et hul i hovedet, så din hjerne flød ud over brostenene
Senere råbte Toke Lorenzen: “Prøv at høre her din homofile tosse, fatter du ikke at du bliver smidt ud fra et højhus, er du så dum i hovedet, at du ikke fatter hvad der sker med dig, din fucking bøsse, hvor dum er du mand?” og derefter “Tag dine unger og skrid hjem til det perkerland du kommer fra.”
Han var dog ikke færdig. Slet ikke.
“Palæstina bliver snart udryddet af jøderne, og det glæder vi os til, vi glæder os til at de etnisk udrenser jer, fuldstændig dernede, det bliver dejligt,” råbte Toke Lorenzen for så at true en tilskuer ved demonstrationen:
“Prøv at høre her, hvis politiet ikke var her, så ville jeg smadre dit fucking fjæs, så ville jeg tage dit kranié, så ville jeg trampe et hul i hovedet, så din hjerne flød ud over brostenene herinde, du ville blive splittet ad”.
Først ved det sidste udråb valgte politiet at notere Toke Lorenzens navn.
Uenighed om grove udtalelser
Dennis Corell Iversen skriver i en Facebook-besked til Redox: “Jeg er ikke ansvarlig for hvad andre går og siger. Folk må stå til ansvar for deres egne handlinger” og fortsætter: “Det frit for alle at deltage og det umuligt at spå om hvad andre foretager sig imens de deltager. Det står dog klart at de omtalte udsagn [Toke Lorenzens udtalelser under demonstrationen, red.] fra en enkelt deltager, ikke lever op til det formål der er med demonstrationen.”
John Lydeking Andersen fortæller til Redox, at han fortsat er med i Stram Kurs på trods af konflikten mellem Stram Kurs og Patrioterne Går Live: “Det er ikke nogen hemmelighed at Rasmus [Paludan, red.] har lagt sig ud med mange gennem tiden, han er jo lidt konfliktsøgende (…) Men Rasmus er jo en speciel type, det ved alle jo, han er meget kontroversiel, han er jo svær for mange at omgås.”
Han siger endvidere til Redox, at det var hans mål at civilanholde manden, der ifølge John Lydeking Andersen selv spyttede på ham. Han siger også, at han gerne ville tage en “god gammel nævefight” med manden, fordi manden ifølge John Lydeking Andersen havde truet ham.
Philip Bagge har ikke ønsket at udtale sig til Redox, mens Hanne Kronborg og Rasmus Paludan ikke har besvaret Redox’ henvendelser. Toke Lorenzen har ikke svaret på Redox’ spørgsmål vedrørende de mange trusler under demonstrationen. Han nægter sig skyldig i alle de sager, hvor han er blevet sigtet.
","“Prøv at høre her, hvis politiet ikke var her, så ville jeg smadre dit fucking fjæs, så ville jeg tage dit kranié, så ville jeg trampe et hul i hovedet, så din hjerne flød ud over brostenene herinde, du ville blive splittet ad!” Sådan råbte Toke Lorenzen i søndags på Blågårds Plads. Sammen med en …
",Redox,['Nyheder']
0,4380,https://redox.dk/nyheder/fra-stram-kurs-til-slap-line/,2022-03-16 13:11:14,2022-03-16 13:11:14,Fra Stram Kurs til slap line,"I efteråret 2019 gennemførte Stram Kurs sit årsmøde på Christiansborg. Partiet havde et halvt år tidligere været milimeter fra at komme i Folketinget, men snublede på målstregen og fik 1,8 procent – lige under spærregrænsen på to procent. Men trods det mislykkede valg var partiet i hastig vækst. Heltedyrkelsen af Rasmus Paludan var på sit højeste og partiets såkaldte rigskongres – dét andre partier kalder årsmøder – samlede 100 deltagere i den lånte mødesal på Christiansborg.
100 deltagere er – set med højreradikale briller – rigtigt mange i en dansk kontekst. I efteråret 2019 var partiet således på sit absolut højeste med et fungerende landskontor og aktive afdelinger i de fleste landsdele.
I dag er partiet reduceret til ingenting. Henover de sidste to år har udbrydergruppe efter udbrydergruppe forladt Rasmus Paludan og forsøgt sig på egen hånd. Ingen af dem med synderlig succes. Vi giver her en kort status på de vigtigste.
DK-patriots
DK-patriots drives af den tidligere nordjyske Stram Kurs-leder Dion Øland Hansen, som Redox tidligere har omtalt her. Gruppen har været medarrangør af et par demonstrationer ved udrejsecentret Kærshovedgård nær Ikast, men har ikke haft selvstændige aktiviteter længe.
I efteråret 2021 blev Dion Øland Hansen sagsøgt af Rasmus Paludan som følge af hans offentlige påstande om, at Rasmus Paludan har begået seksuelle overgreb på unge drenge. Påstande, som Rasmus Paludan har afvist, og nu altså har fået Stram Kurs-lederen til at lægge sag an mod Dion Øland Hansen.
PGL og Danske Patrioter
Det hidtil mest aktive udbryderprojekt er minigruppen Danske Patrioter, der startede som Patrioterne går Live (PGL). Den lille håndfuld aktivister har forsøgt at videreføre Rasmus Paludans koranafbrændinger og tilsvininger af forbipasserende med minoritetsetnisk baggrund. Gruppen har været ramt af interne konflikter mellem nogle af de faste deltagere, og desuden fik nøglefiguren Toke Utzen Lorenzen for nylig en fængselsstraf for grov vold, hærværk indbrud hos sin far. Han har desuden en række andre verserende straffesager.
Lars Theilade ses her under hans tale sammen med Toke Lorenzen i rød trøje ved Patrioterne Går Lives demonstration på Nørrebro i maj 2021. Foto: Redox.
Trods den svækkede situation har PGL indkaldt til to demonstrationer på lørdag den 19. marts. Om formiddagen vil de demonstrere på Sankt Hans Torv på Nørrebro, hvilket har fået antifascister til at indkalde til moddemonstration. Om eftermiddagen vil de lave en moddemonstration på Den Røde Plads på ydre Nørrebro, hvor en koalition af antiracistiske organisationer går på gaden i anledning af FN’s internationale dag mod racisme.
Ugen efter har partiet indkaldt til demonstration i Vollsmose og søndag den 27. marts vil de så demonstrere på Frederiksundsvej i København i samarbejde med Lars Theilade, som du kan læse mere om her.
De allermindste
Yderligere to minipartier er værd at nævne. Det ene er Frie Danske, der består af jyske udbrydere fra Stram Kurs. De stillede op ved kommunalvalget i november, men blev ikke valgt ind, og har siden da ikke givet lyd fra sig.
Det andet er Kronborg-listen, der drives af Hanne Kronborg. Hun var også en del af Stram Kurs, og samarbejdede en overgang med Patrioterne går live, men valgte at danne sit eget miniparti. Hun havde oprindeligt planlagt at stille op til kommunalvalget, men endte med at droppe det til fordel for at indsamle vælgererklæringer til Folketinget.
Paludans svenske valg
I 2020 afgjorde Valgnævnet, at Stram Kurs ikke måtte indsamle vælgererklæringer i to år. Det fik Paludan til at lancere et nyt partinavn – Hard Line – som John Lydeking Andersen står som ejer af. Da de to ragede uklar mistede Rasmus Paludan for anden gang sit partinavn og de indsamlede underskrifter. Derfor gik han i gang med et tredje navn, nemlig Nej til Islam i Danmark.

Samtidig annoncerede Paludan, at han vil stille op til det svenske riksdagsvalg, der finder sted i september i år. Han har flere gange annonceret demonstrationsturnéer i Sverige. Den seneste blev dog aflyst, da Rasmus Paludan ifølge eget udsagn var styrtet på cykel i København.
Vælgererklæringerne
Der er pt. en lang række Stram Kurs-relaterede projekter i gang med at indsamle vælgererklæringer til Folketinget. Det kræver lidt over 20.000 underskrifter at blive opstillingsberettiget. I skrivende stund ser fordelingen således ud:

Hard Line (ejes af John Lydeking Andersen): 1568
Frie Danske: 9 (ni)
Nej til Islam i Danmark (Rasmus Paludans nye liste): 461
Danske Patrioter: 118
Partiet Kronborg: 176

","I efteråret 2019 gennemførte Stram Kurs sit årsmøde på Christiansborg. Partiet havde et halvt år tidligere været milimeter fra at komme i Folketinget, men snublede på målstregen og fik 1,8 procent – lige under spærregrænsen på to procent. Men trods det mislykkede valg var partiet i hastig vækst. Heltedyrkelsen af Rasmus Paludan var på sit …
",Redox,['Nyheder']
0,621,https://redox.dk/nyheder/historisk-nazidemonstration-paa-vej-i-koebenhavn/,2014-04-18 13:42:10,2017-10-04 10:45:10,Historisk nazidemonstration på vej i København,"Det er første gang, så vidt Redox kan finde frem til, at en organiseret nazistisk gruppe gennemfører en offentligt annonceret demonstration i det centrale København.
Både i 1998 og 1999 anmeldte DNSB demonstrationer igennem det centrale København. Det skete for at markere årsdagen for topnazisten Rudolf Hess’ død. Begge gange gav politiet afslag på ruterne med henvisning til den forventede modstand, som en nazimarch ville møde. I 1999 tilbød politiet i stedet DNSB en alternativ rute ad Gl. Køge Landevej, hvilket DNSB afslog.
Siden da har grupper fra det antimuslimske og racistiske univers demonstreret i København, fx Stop Islamiseringen af Danmark, Danish Defence League og lignende grupper, men på intet tidspunkt har der været tale om decideret nazistiske grupper. De nazistiske grupper har i København kun stået bag uannoncerede småaktioner, hvor grupper på fem-ti-tyve nazister fx har uddelt løbesedler eller opsat klistermærker.
I forbindelse med nazidemonstrationen har netværket Racismefri By indkaldt til en demonstration, der starter klokken 12.30 på Halmtorvet og slutter klokken 14 på Christiansborg Slotsplads. En time senere starter DNF’s demonstration samme sted.
Det hele løber af stablen samtidig med at mange tusinde Melodi Grand Prix-tilskuere er på gaden i det centrale København.
","Det er første gang, så vidt Redox kan finde frem til, at en organiseret nazistisk gruppe gennemfører en offentligt annonceret demonstration i det centrale København. Både i 1998 og 1999 anmeldte DNSB demonstrationer igennem det centrale København. Det skete for at markere årsdagen for topnazisten Rudolf Hess’ død. Begge gange gav politiet afslag på ruterne …
",Redox,['Nyheder']
0,699,https://redox.dk/nyheder/anders-bruun-noerring-en-ny-generations-mediekriger/,2017-05-09 07:30:09,2017-10-20 11:05:53,Anders Bruun Nørring – en ny generations mediekriger,"Newspeek Networks, 24Nyt, Frihedens Stemme og Frie Danskere. Den nationalkonservative bevægelse har den seneste tid fået en række nye medier, der blandt andet udstiller og intimiderer venstrefløjsaktivister. Bag Frie Danskere står softwareudvikleren Anders Bruun Nørring, der det seneste halvandet år har fået en central plads på den yderste højrefløj.
Han deltog første gang ved en af For Friheds (tidligere Pegida, red.) demonstrationer i 2016 og kom hurtigt ind i miljøets inderkerne. I lang tid optrådte han under dæknavnet Emil Lanna, både på gaden og på internettet. Med sit kamera blev han For Friheds hoffotograf.
Medieaktivisten
Anders Bruun Nørring står bag hjemmesiden friedanskere.net, som er tilmeldt Pressenævnet. Siden fungerer både som personlig blog og som platform for hans udhængning af venstreorienterede aktivister, hvor han publicerer billeder han har taget ved demonstrationer. Ved hjælp af oplysninger fra internettet forsøger han at sætte navne på antiracistiske moddemonstranter ved For Friheds månedlige marcher.
Han er også fast fotograf, når der skal laves web-tv til Frihedens Stemme, der er advokaten Rasmus Paludans videosatsning på nettet. Indslagene udgøres primært af reportager, hvor Rasmus Paludan iscenesætter sig selv forskellige steder i København med relation til venstrefløjen. Således har de blandt andet optaget video ved Folkets Hus, Ungdomshuset på Dortheavej og det venstreorienterede kollektiv BumZen på ydre Nørrebro.
Foden i døren
I starten af april blev Anders Bruun Nørrings bil udsat for hærværk i Kongens Lyngby – muligvis med politisk motiv. Han mener, at det er venstrefløjsaktivister, der står bag, men sagen er ifølge Redox’ oplysninger stadig uopklaret.
To dage senere opsøgte Anders Bruun Nørring et ungt medlem af Socialistisk Ungdomsfront (SUF) på vedkommendes hjemmeadresse hos dennes forældre. Anders Bruun Nørring havde tidligere hængt vedkommende ud på friedanskere.net i en artikel om protesterne mod en For Frihed-demonstration.
Da højrefløjsaktivisten henvendte sig på SUF’erens bopæl, var det en af forældrene, der åbnede døren. De bad Anders Bruun Nørring om at forsvinde, men den ophidsede højrefløjsaktivist stillede sig i vejen, så de ikke kunne lukke døren. Han gav forældrene et stykke papir, hvorpå der var billeder af hærværket på bilen. Han beskyldte den unge SUF’ers venner for at stå bag hærværket. Først da familien flere gange truede med at tilkalde politiet, trak Anders Bruun Nørring sig fra døråbningen og forsvandt.
Halvhjertet støtte til holocaustskeptiker
De seneste uger har den nationalkonservative bevægelse i Sverige været ramt af en voldsom splittelse. Det skete efter at Ingrid Carlqvist, der tidligere har været taler ved For Frihed-demonstrationer og udgivet avisen Dispatch International med Lars Hedegaard, offentligt har sagt, at hun stiller spørgsmål ved “fortællingen om Holocaust”. Det har fået en lang række centrale personer på den svenske højrefløj til at tage afstand fra Carlqvist, og det samme har flere danske nationalkonservative.
Anders Bruun Nørring bakker derimod op om Ingrid Carlqvist. Den 2. maj publicerede Frie Danskere en ikke-signeret tekst på sin hjemmeside, hvor han er ansvarshavende redaktør. I den lød det blandt andet:
Den svenske forfatter og journalist Ingrid Carlqvist har den seneste tid været i vælten. Hendes brøde er at hun har taget fat på et emne, som længe har været stigmatiseret. Stigmatiseret fordi en dybdeborende journalistisk kunne lede til kritik af jøder, som i stor grad har oplevet fripas fra kritik lige siden 2. verdenskrig, hvor de tyske nazister slog flere millioner jøder ihjel. Enhver kritik af jøder ville således ende ud i beskyldninger om at være nazist, holocaustbenægter eller lignende (for findes der noget værre?).
I indlægget kritiseres den norske nationalkonservative Hans Rustad også:
I Danmark har Hans Rustad fra Document været ude og tage afstand fra Carlqvist og hendes udtalelser omkring at et samarbejde med nynazister (Nordiska Motståndsrörelsen) kan vise sig at blive nødvendigt […] Rustad mener således ikke at man i fælles front – trods politiske forskelle – står stærkest imod Islam som totalitær ideologi. Enhver kan deraf udlede at Rustad, den dag kampen ændrer karakter, vil stå bag forreste linje og pege fingre af dem som går i front for et dansk Danmark.
Artiklen blev fjernet fra Frie Danskeres hjemmeside dagen efter publiceringen. Dokumentation forefindes nederst i denne artikel.
En ivrig aktivist
Selvom For Frihed-demonstrationerne og udhængningerne af venstreorienterede er det, der fylder mest for Anders Bruun Nørring, så er han også involveret i mange andre aktivistiske projekter. Han har været fotograf for foreningen Dansk Kultur, ført kampagne for mærkning af halalslagtet kød i supermarkeder og lavet en banneraktion til støtte for Lars Hedegaard, da denne var tiltalt for overtrædelse af navneforbuddet mod sin formodede attentatmand.
Anders Bruun Nørring er også partipolitisk aktiv i Dansk Samling. Dermed er han blevet partifælle med Rasmus Paludan efter denne blev presset ud af Nye Borgerlige tidligere på året på baggrund af Redox’ afsløringer.
Lørdag den 6. maj deltog Anders Bruun Nørring i Stop Islamiseringen Af Danmarks (SIAD) demonstration i Haderslev. Her var en af parolerne “Byg en mur på den danske grænse – Merkel skal betale”.
Anders Bruun Nørring deltog i en antimuslimsk demonstration i England den 25. februar, der var arrangeret af Britain First, og blev afholdt i Telford lidt udenfor Birmingham. Britain First blev for alvor kendt, da en højreradikal mand i juni 2016 dræbte det britiske parlamentsmedlem Jo Cox med pistolskud og knivstik ved et valgarrangement. Under drabet råbte han ifølge øjenvidner: ‘Britain first!’ (Foto: Hope not Hate)
Antimuslimen
Også på Facebook udbreder Anders Bruun Nørring sine markante holdninger. På partiet Alternativets facebookside skrev han f.eks. den 25. juli sidste år:
Alle muslimer skal sendes hjem til Mellemøsten. Evt. med faldskærm på ryggen, hvis der er noget brok. Der er ikke noget alternativ.
Under en begivenhed på Facebook, en moddemonstration imod en demonstration for kvinders ret til at bære niqab, skrev Frie Danskeres Facebookside således også:
Når aberne går på gaden og den almene dansker ser abernes reelle intentioner, så skabes en frustration og et had som bare vokser og vokser. De bliver aldrig danske og vil ikke Danmark. Jo mere medieomtale der er omkring deres event, jo mere skepsis og had skabes der til dem.
Det er uvist om andre end Anders Bruun Nørring har adgang til at skrive fra Frie Danskeres facebookside.
Anders Bruun Nørring er ikke vendt tilbage på Researchkollektivet Redox’ gentagne henvendelser.
Dokumentation
Redox sikrede sig en kopi af indlægget fra friedanskere.net omhandlende Ingrid Carlqvist, inden det blev taget ned. Det kan læses her. Dokumentation for de øvrige citater er indsat herunder.
Anders Bruun Nørrings kommentar på Alternativets Facebookside under dæknavnet “Emil Lanna” den 25. juli 2016. (Screenshot fra Facebook)
Frie Danskeres kommentar på demonstrationens Facebook-event den 18. maj 2016. (Screenshot fra Facebook)
","Newspeek Networks, 24Nyt, Frihedens Stemme og Frie Danskere. Den nationalkonservative bevægelse har den seneste tid fået en række nye medier, der blandt andet udstiller og intimiderer venstrefløjsaktivister. Bag Frie Danskere står softwareudvikleren Anders Bruun Nørring, der det seneste halvandet år har fået en central plads på den yderste højrefløj. Han deltog første gang ved en …
",Redox,['Nyheder']
0,4154,https://redox.dk/nyheder/byraadsmedlem-fra-dansk-folkeparti-opfordrer-til-at-skyde-flygtninge/,2021-09-30 10:50:50,2021-11-07 16:44:24,Byrådsmedlem fra Dansk Folkeparti opfordrer til at skyde flygtninge,"Brug “skydevåben for at ramme”. Sådan lyder opfordringen til de italienske myndigheder fra Dansk Folkepartis byrådsmedlem i Faxe, Steen Petersen.
I et opslag på Facebook den 29. juli beskriver Steen Petersen hvad hans fremgangsmåde ville være, hvis han var i de italienske myndigheders sko: Først skal man kommunikere sine intentioner om magtanvendelse, siden skal man stoppe bådflygtninge med magt og i sidste instans skal man bruge skydevåben for at ramme.
Opslaget har i skrivende stund 157 likes og 18 delinger på Steen Petersens Facebook-profil
Forrige weekend samledes Dansk Folkeparti til årsmøde i Herning. Mødet var den foreløbige kulmination på længere tids krise i partiet. Foruden at være pressede i meningsmålingerne af konkurrenterne i Nye Borgerlige, er der også internt problemer. Kronprinsen Morten Messerschmidts Meld- og Feld-sag spøger stadig og senest har Martin Henriksen som repræsentant for partiets højrefløj markeret sig kritisk overfor det, som han opfatter som en blødsøden ledelse. Han har i den forbindelse modtaget flere irettesættelser fra partitoppen.
Til årsmødet var der derfor lagt op til et opgør mellem den oprørske højrefløj i partiet og dele af partitoppen. Pia Kjærsgaard kunne ikke skjule frustrationerne og under Martin Henriksens tale vendte hun tommelfingeren nedad og revsede partifæller, der vovede at klappe. Ligemeget hjalp det, for Martin Henriksen blev genvalgt til Dansk Folkepartis hovedbestyrelse modstanden til trods. Udviklingen til årsmødet tyder på, at partiets højrefløj har en vis opbakning.
En af Martin Henriksen støtter er netop byrådsmedlemmet fra Faxe, Steen Petersen. Han tilhører den højrefløj, som ifølge sine kommentarer på sin Facebookside ikke “dukker hovedet længere”.
Parat til at bruge alle midler
Steen Petersen har i sommerferien foruden at opfordre de italienske myndigheder til at skyde for at ramme flygtninge, også udtalt sig begejstret om græske grænsevagters vold mod flygtninge. Den 23. juni kl 20.45 delte Steen Petersen et link til et Ritzau-telegram med titlen: “Amnesty: Grækenland smider flygtninge ud med vold”.
Som kommentar til telegrammet skrev han: “Grækerne tør – og tak for det. Derved viser de vejen for resten af Europa. Hvis vi skal overleve “flygtninge”-invasionen, skal vi være parate til at bruge alle midler.”
I Ritzau-telegrammet fremgår det, at Amnesty International i en ny rapport fra juni kunne konkludere, hvordan flygtninge, der opholder sig i Grækenland med “vold og trusler bliver sendt tilbage over grænsen til Tyrkiet af græske myndigheder.“
I artiklen udtaler Amnestys Lisa Blinkenberg desuden at flygtningene “de bliver holdt under kummerlige forhold. Nogle er blevet slået, sparket og udsat for grov vold”.
Ikke første gang
Det er ikke første gang at Steen Petersen markerer sig i debatten med opfordringer til at skyde mod flygtninge. I 2018 kom han i vælten, efter at han – ligeledes på Facebook – havde opfordret spanske grænsevagter og soldater til at skyde migranter og flygtninge. Dengang var han formand for Beskæftigelses- og Integrationsudvalget i Faxe Kommune, men måtte trække sig fra posten, da flere andre lokalpolitikere krævede hans afgang.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Dengang udtalte Dansk Folkepartis partisekretær Poul Lindholm til Ritzau, at partiet tager afstand fra Facebook-opslaget, som “bliver slettet og taget hånd om lokalt”.
“Vi må selvfølgelig tage kraftig afstand fra, at man opfordrer politiet til at skyde på folk,” lød det dengang.
Den tidligere sag har dog ikke ødelagt Steen Petersen politiske fremtid i Dansk Folkeparti. Han genopstiller til efterårets kommunalvalg under mottoet “Nej til Islam i Faxe og i Danmark.”
Navnefællen Steen Thomsen, der er partisekretær i Dansk Folkeparti, siger til Redox: “Steen Petersen mener IKKE, at der skal skydes mod flygtninge.” Steen Petersen selv har ikke reageret på Redox’ henvendelser.
","Brug “skydevåben for at ramme”. Sådan lyder opfordringen til de italienske myndigheder fra Dansk Folkepartis byrådsmedlem i Faxe, Steen Petersen. I et opslag på Facebook den 29. juli beskriver Steen Petersen hvad hans fremgangsmåde ville være, hvis han var i de italienske myndigheders sko: Først skal man kommunikere sine intentioner om magtanvendelse, siden skal man …
",Redox,['Nyheder']
0,676,https://redox.dk/nyheder/daniel-carlsens-pressestunt-endte-i-selvmaal/,2016-08-13 15:55:50,2017-10-03 13:51:53,Daniel Carlsens pressestunt endte i selvmål,"Det var med store ord om repræsentation i Folketinget, at Daniel Carlsen havde inviteret til pressemøde lørdag den 13. august klokken 11:00. På Danskernes Partis Facebook kunne man høre Daniel Carlsen stolt fortælle at ”Jeg har lige fået en nyhed ind, som kommer til at ændre Danmarks fremtid” og ”Det er fuldstændigt vildt, og jeg kan love jer én ting, Danskernes Parti kommer i Folketinget, det er 100 procent sikkert”. Det skulle dog vise sig, at nyheden ikke var af så stor betydning alligevel.
Pressestunt på Den Sorte Diamant
Efter at have brugt tid på at forklare Danskernes Partis mærkesager, gik Daniel Carlsen videre til det egentlige formål med pressemødet. Danskernes Parti fremlagde en vælgerundersøgelse fra Gallup, som partiet selv havde bestilt. I undersøgelsen var 1.051 personer blevet forelagt tre af partiets mærkesager og derefter spurgt, om de ville stemme på Danskernes Parti, hvis de var opstillet ved næste folketingsvalg. Af dem svarede angiveligt 3,4% ja, og 12,6% svarede måske. To af de tre punkter var henholdsvis dansk udmeldelse af EU og bedre vilkår for børnefamilier.
Fra venstre ses kasserer Henrik Petersen, partifører Daniel Carlsen, vicepartileder Morten Berg og Peter Neerup Buhl.
”Vi havde naturligvis regnet med at det var muligt for Danskernes Parti at komme ind i Folketinget, men vi er også meget tilfredse med, at det viser sig at være rigtig mange danskere, der rent faktisk bakker op om Danskernes Parti. 16% af danskerne er flere hundredetusind danskere, som bakker op om vores politiske projekt”, fortalte partiføreren.
Opblæste tal og en partifører i defensiven
Daniel Carlsen ignorerede de egentlige statistiske resultater fra undersøgelsen, og som bannere bag partiledelsen også proklamerede, så de det som sikker opbakning fra 16% af befolkningen. En skråsikkerhed som undersøgelsen slet ikke underbygger.
Det var tydeligt at Danskernes Parti selv tolkede målingen som en stor sejr, men den er næppe en garanti for hverken at blive opstillet eller valgt ind til næste folketingsvalg. Daniel Carlsens spin på målingen afstedkom kritiske spørgsmål fra de få fremmødte journalister, der ikke lod sig imponere af det fremlagte materiale.
Der blev spurgt ind til hvordan undersøgelsen var foretaget, og hvor mange vælgererklæringer Danskernes Parti har nu. Daniel Carlsen oplyste, at partiet har fået 18.000 tilkendegivelser om vælgererklæringer. Da han blev spurgt om, hvor mange bekræftede vælgererklæringer der var, blev han usikker. Presset måtte han indrømme, at det havde de ikke et konkret tal på. Yderligere spørgsmål på dette område afviste Daniel Carlsen med, at ”Det er ærligt talt ikke det, vi har indkalder til pressemøde om i dag, så jeg vil meget nødigt kommentere på det, sådan uforberedt lige nu”.
Daniel Carlsen havde gjort et stort nummer ud af pressemødet, hvor de præsenterede en Gallup-måling.
Tilkendegivelserne er blot et udtryk for, at nynazisterne i Danskernes Parti har indsamlet 18.000 email-adresser på folk. De skal efterfølgende bekræftes med Nem-ID, for at tælle som vælgererklæringer. At tolke ud fra det, har partiet stadig lang vej til at blive opstillingsberettigede.
Daniel Carlsen og partifællerne havde med stor ståhaj indkaldt til et pressemøde om en Gallup-måling og et usikkert tal for vælgererklæringer. Der tegner sig et billede af en partileder, der ikke er bleg for at bruge tal på en kreativ måde, for at positionere Danskernes Parti som et reelt alternativ til højre for Dansk Folkeparti.
Fiasko for Danskernes Parti
Da mødet gik i gang var det lille lokale kun halvt fyldt. Redox’s udsendte talte kun én håndfuld journalister og et par fotografer. Herudover var der kun to tilhørere, som ikke var medlemmer af Danskernes Parti. Daniel Carlsen var flankeret af vicepartileder Morten Berg, kasserer Henrik Petersen og partistrateg Peter Neerup Buhl. Blandt tilhørerne var yderligere en række partimedlemmer og tre sikkerhedsvagter, som var hyret af partiet.
Under mødet sad politiet tungt på området, da der var indkaldt til antiracistisk demonstration mod pressemødet. Demonstranterne forsøgte at forstyrre mødet, og afbrød kortvarigt præsentationen, da de råbte slagord udenfor vinduet.
Martin Baden Christensen er sekretær for Danskernes Parti og arbejder bl.a. med deres sociale medier, han livestreamede fx. pressemødet på deres Facebook-profil.
Pressemødet varede kun ni minutter, da spørgsmålene hurtigt stoppede. Efter de havde pakket sammen, fik Daniel Carlsen og hans følge en politieskorte ud gennem en nødudgang. Her stod moddemonstranterne klar og råbte slagord. Flere forsøgte at forhindre nynazisterne i at forlade biblioteket, ved at stille sig i vejen for de taxaer, der skulle fragte dem væk. Vejen blev hurtigt ryddet af politiet, og taxaerne kørte væk i høj fart.
Tilbage står indtrykket af en partifører, der havde overvurderet betydningen af sit eget budskab. Og på den måde endte det pinligt for en ellers medievant Daniel Carlsen, der også overfor sine egne medlemmer havde opreklameret pressemødet som noget større.
Vælgerundersøgelsen var udført af © TNS Gallup for Danskernes Parti.
","Det var med store ord om repræsentation i Folketinget, at Daniel Carlsen havde inviteret til pressemøde lørdag den 13. august klokken 11:00. På Danskernes Partis Facebook kunne man høre Daniel Carlsen stolt fortælle at ”Jeg har lige fået en nyhed ind, som kommer til at ændre Danmarks fremtid” og ”Det er fuldstændigt vildt, og jeg …
",Redox,['Nyheder']
0,4441,https://redox.dk/nyheder/hoejreradikal-aktivist-bag-viral-mcdonalds-video/,2022-04-27 00:00:41,2022-04-27 00:12:42,Højreradikal aktivist bag viral McDonalds-video,"Mandag i denne uge bragte Ekstra Bladets “Nationen!”  en historie om en kunde på McDonalds i Gladsaxe, der havde filmet en medarbejder under dennes bøn i legerummet på resturanten.
Artiklen blev til på baggrund af et brev fra den anonyme McDonalds-gæst, der blandt andet skrev: ”Jeg håber, I vil lave en historie … om en muslimsk ansat, der benytter legerummet til at bede i” og “Vi orker ikke at høre eller se mere til islam. De skal pakke det væk og tage det med hjem eller ned i deres moske.”
Kilden ønskede ikke at stå frem med navn, men blev i stedet omtalt som “MH”.

Nyfascisme?
Generation Identitær udspringer af den højreradikale ideologiske strømning, der kalder sig selv Det Nye Højre (på fransk: Nouvelle Droite), som opstod i kølvandet på Anden Verdenskrig, hvor højreradikalismen og fascismen skulle genopfinde sig selv. Vi bruger betegnelsen nyfascister om Generation Identitær. Du kan læse vores analyse her.

I brevet bad den anonyme McDonalds-gæst desuden Nationen! om at få McDonalds til at forholde sig til sagen for at få afklaret om medarbejdere må bede på resturanten.
En kommunikationsmedarbejder fra burger-kæden svarede i artiklen på Ekstra Bladet: “Jeg har aldrig hørt om det før, og det er jo ved siden af skiven, at en medarbejder har benyttet legerummet – eller restauranten i det hele taget – som bederum”.
Redox kan nu fortælle, at den anonyme McDonalds-kunde til hverdag er en central aktivist i den nyfascistiske organisation Generation Identitær.
Bag dæknavnet “MH” gemmer aktivisten Sophus Rehling Lindblad sig. Han har de seneste dage flere gange taget ansvaret for videooptagelsen. Det er sket i storys på hans offentligt tilgængelige Instagramprofil og opslag på Facebook.. Her har han blandt andet delt propaganda fra Dansk Folkeparti med budskabet: “Selvfølgelig skal man ikke bede i legerummet på McDonalds”, hvortil han selv tilføjede: “Så kører toget”.
På facebook skriver han i et offentligt opslag:
“Så nåede min lille video fra McDonald’s altså helt til Go’ morgen Danmark og Go’ aften LIVE, hvor man (ikke overraskende) havde inviteret de tre muslimer: komikeren Omar Mazouk, sangeren Isam B og politikeren Ali Aminali ind for at diskutere selve optrinnet. Undertegnede modtog ikke selv en invitation.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Men det er trods alt en sejr, hver gang vi formår at tvinge den offentlige debat til at tage stilling til islamiseringen af Danmark! 🇩🇰 og det glæder mig at Tv2 i dag prioriterede at tale om min video fremfor Macrons valgsejr 😂”
Sophus Rehling Lindblad har de senere år været engageret i den nyfascistiske organisation Generation Identitær, som han ved flere lejligheder har repræsenteret offentligt. Sidste år medvirkede han i en af organisationens propagandavideoer, hvor han blandt andet udbredte konspirationsteorien “Den store udskiftning”.
Han har ligeledes medvirket som repræsentant for Generation Identitær i podcasten “Storm over Europa” og i august 2021 holdt han tale som repræsentant for organisationen ved en demonstration i Wien, der blev afholdt af den østrigske søsterorganisation.
Sophus Rehling Lindblad har ikke svaret på Redox’ henvendelser.
Generation Identitær har tidligere overfor Redox udtalt, at de er tilhængere af demokrati og modstandere af fascisme og nazisme.
","Mandag i denne uge bragte Ekstra Bladets “Nationen!” en historie om en kunde på McDonalds i Gladsaxe, der havde filmet en medarbejder under dennes bøn i legerummet på resturanten. Artiklen blev til på baggrund af et brev fra den anonyme McDonalds-gæst, der blandt andet skrev: ”Jeg håber, I vil lave en historie … om en …
",Redox,['Nyheder']
0,4206,https://redox.dk/nyheder/nye-borgerlige-kandidat-kampen-er-noedt-til-at-vaere-brutal-og-voldelig/,2021-11-07 16:18:51,2021-11-07 17:57:39,Nye Borgerlige-kandidat: Kampen er nødt til at være brutal og voldelig,"“Vi er ekstremister og vi er det gerne”
“Kampen er brutal og voldelig”
“Vi er kampberedte pyromantikere”
Ordene kommer fra Jonas Zuschke, der er byrådskandidat for Nye Borgerlige ved kommunalvalget. Ordene er skrevet i forsvar for den nyfascistiske gruppe Generation Identitær, som Zuschke i en årrække har været aktiv i. Han har flere gange fungeret som talsperson for gruppen.
Jonas Zuschke var så sent som i sommerferien deltager til en international demonstration i Wien. Her var identitære aktivister fra hele Europa samlet for at protestere mod den østrigske regerings forsøg på at forbyde Generation Identitærs logo i Østrig.
“Vi er ekstremister”
I et debatindlæg fra april 2018 i det nationalkonservative årsskrift Critique forsvarer Jonas Zuschke den politiske strømning “det nye højre”, som ellers blev kritiseret af årsskriftets redaktør, der stempler tendensen som ‘højreradikal’.

Nyfascisme?
Generation Identitær udspringer af den højreradikale ideologiske strømning, der kalder sig selv Det Nye Højre (på fransk: Nouvelle Droite), som opstod i kølvandet på Anden Verdenskrig, hvor højreradikalismen og fascismen skulle genopfinde sig selv. Vi bruger betegnelsen nyfascister om Generation Identitær. Du kan læse vores analyse her.

Debatindlægget bærer navnet “Det Nye Højre: Hvorfor vi kæmper og hvorfor vi vil vinde!” Titlen er en reference til en af det nye højres franske stiftere Gillaume Faye, som udover at være en stor del af genrejsningen af fransk nyfascisme efter Anden Verdenskrig, også har udgivet en bog med titlen “Hvorfor vi kæmper”.
I indlægget forklarer Jonas Zuschke, at situationen i Europa er så alvorlig, at man er nødt til at tage radikale midler i brug. “Derfor kæmper vi, og kampen er brutal og voldelig. Det er den nødt til at være”. Jonas Zuschke forklarer videre: “Vi er nemlig en del af det syge samfund, og kun, i et voldeligt udbrud, kan vi befri os fra det, der binder os til de herskende holdninger, og begynde at klargøre det nye fundament.”
I teksten tager han også forbehold for de etiketter sådanne holdninger måtte resultere i: “Vi er ekstremister og vi er det gerne”.
Jonas Zuschke forklarer, at hvis man bliver anset som ekstrem af den politiske midte, så er det positivt, og han går endnu længere i sin egen beskrivelse af det nye højre, som den identitære bevægelse er en central del af:
“Vi er kampberedte pyromantikere, som i længsel afventer den rensende ild”.
Sådan en kampberedt ‘pyromantiker’ får borgerne i Aabenraa kommune således nu muligheden for at stemme på.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Nye Borgerliges lokalformand i Aabenraa, Hans-Christian Gjerlevsen, ønsker ikke at udtale sig om sagen til Redox. Jonas Zuschke har ikke reageret på Redox’ henvendelser.
Generation Identitær har flere gange afvist at stille op til interview med Redox om deres politiske holdninger. De afviser at betegnelsen “nyfascister” er korrekt og siger, at de er tilhængere af demokrati og modstandere af fascisme og nazisme.
","“Vi er ekstremister og vi er det gerne” “Kampen er brutal og voldelig” “Vi er kampberedte pyromantikere” Ordene kommer fra Jonas Zuschke, der er byrådskandidat for Nye Borgerlige ved kommunalvalget. Ordene er skrevet i forsvar for den nyfascistiske gruppe Generation Identitær, som Zuschke i en årrække har været aktiv i. Han har flere gange fungeret …
",Redox,['Nyheder']
0,3890,https://redox.dk/nyheder/nmr-aktiv-vil-haenge-mette-frederiksen-i-lygtepael/,2021-01-30 11:24:05,2021-01-30 15:20:11,NMR-aktiv vil hænge Mette Frederiksen i lygtepæl,"“Få så afsat den kommunistiske diktator rotte Mette Mink… Rigsret, afsættelse og et erstatningskrav for nedlukningen til kommunisterne fra Socialdemokratiet… FØJ!… Op i lygtepælen med hende..”
Sådan lød det fredag kort før middag på det sociale medie VK. Manden bag dødstruslen mod statsminister Mette Frederiksen er nazist og laver aktivisme for nordens mest voldsberedte naziorganisation.
Fredag kl. 11.34 postede Allan Raaby Jørgensen ovenstående opslag på det sociale medie VK. Foto: Screenshot.
Hylder terrorist
På VK-profilen, der er fyldt med antisemitiske tegninger og fotos af Adolf Hitler, lægger Allan Raaby Jørgensen jævnligt billeder op fra sin aktivisme i Den Nordiske Modstandsbevægelse (NMR). Han hylder også kendte fascistiske terrorister, blandt andet Brenton Tarrant, der stod bag terrorangrebet i Christchurch, og Anders Breivik.
At det netop var en lygtepæl statsministeren skulle hænges i er ikke tilfældigt. Nazisterne i Den Nordiske Modstandsbevægelse bruger ofte lygtepæle i deres propaganda, og beskriver at voldtægtsmænd og ‘folkeforrædere’ skal hænges. Allan Raaby Jørgensen har selv delt NMR-plakater med lygtepæle-motivet på sociale medier.
Den Nordiske Modstandsbevægelse ligger i deres propaganda ikke skjul på deres ønske om at hænge “folkeforrædere” i lygtepæle. Organisationen bruger ofte begrebet som skældsord om netop politikere. Foto: Den Nordiske Modstandsbevægelse.
51 drab
Bevæbnet med adskillige skydevåben og et GoPro-kamera angreb den 28-årige fascist Brenton Tarrant fredag den 15. marts 2019 først Al Noor moskéen og efterfølgende Linwood Islamic Center i den new zealandske by Christchurch. Angrebene, der blev livestreamet på internettet, kostede 51 mennesker livet, mens yderligere 49 blev såret.
Inden angrebene udsendte Brenton Tarrant et fascistisk manifest under titlen “The Great Replacement”.
Brenton Tarrant blev efterfølgende anholdt og sigtet for 51 drab, 40 drabsforsøg og udførelse af et terrorattentat. Den 26. marts 2020 erklærede han sig skyldig i alle anklager og den 27. august samme år blev han idømt  fængsel på livstid uden mulighed for prøveløsladelse.
Få dage efter dommen delte netop Allan Raaby Jørgensen et billede af Brenton Tarrant på sin offentlige VK-profil sammen med tre grønne hjerte-emojis. Netop grøn er NMR’s farve, som dominerer bevægelsens materiale og propaganda.
Den 30. august 2020 lagde Allan Raaby Jørgensen følgende opslag på VK. Foto: Screenshot.
To måneder senere gentog Allan Raaby Jørgensen sit opslag, nu bare med en anden tegning af Brenton Tarrant. På begge tegninger er Brenton Tarrant afbilledet med kamphjelm  monteret med et GoPro-kamera og en skudsikke rvest med det nazistiske symbol schwarzesonne på brystet. Det var netop denne beklædning som Tarrant bar under sine drabelige angreb i Christchurch i marts 2019.
På tegningerne holder Tarrant ligeledes sit manifest “The Great Replacement” i hånden og på den ene tegning bærer han også sin riffel dekoreret med nazistiske symboler og paroler i karrakteristisk hvid skrift.
Allan Raaby Jørgensen har også hyldet den 17-årige amerikaner Kyle Rittenhouse, der under en demonstration den 25. august 2020 skød tre antiracistiske demonstranter. To blev dræbt og en blev såret af skudene fra Rittenhouse’ AR-15 riffel. Kyle Rittenhouse er efterfølgende blevet anholdt og sigtet for drab og ulovlig våbenbesiddelse. Han blev på den yderste højrefløj i både i USA og mange andre lande hyldet som en helt – blandt andet altså af Allan Raaby Jørgensen.
Kyle Rittenhouse blev fornyligt tiltalt for at skyde tre demonstranter under en Black Lives Matter-demonstration i byen Kenosha i august 2020. To blev dræbt og en tredje hårdt såret. Han nægter sig skyldig, og hans støtter påstår at han handlede i selvforsvar. Foto: Screenshot.
Den 25. september 2020 delte Allan-Raaby Jørgensen en tegning af fascisten Anders Bering Breivik sammen med tre grønne hjerter.
Breivik stod den 22. juli 2011,bag to angreb i Norge, der kostede 77 mennesker livet. Det første angreb var en bilbombe, som han bragte til sprængning i Regeringskvarteret i det centrale Oslo. Efterfølgende angreb Breivik en socildemokratisk ungdomslejr på øen Utøya en times kørsel uden for Oslo. Her skød og dræbte han 67 børn og unge, mens to unge omkom i forsøg på at komme væk fra Breivik. Mindst 90 blev såret. Breivik havde inden sit angreb rundsendt et manifest med titlen “A declaration of independence” til en lang række medier og politikkere.
Den 25. september 2020 delte Allan Raaby Jørgensen denne tegning af Anders Bering Breivik med tre grønne hjerter som kommentar. Foto: Screenshot.
Racekrig og løbesedler
Allan Raaby Jørgensen tager selv aktiv del i den fysiske propagandaomdeling for den nazistiske organisation Den Nordiske Modstandsbevægelse. På VK deler han ivrigt organisationens propaganda, ligesom han deler fotos af nyopsatte NMR-plakater og -klistermærker i sit eget lokalområde.
Den Nordiske Modstandsbevægelse er gentagne gange blevet betegnet som en terrororganisation af svenske eksperter og senest blev organisationens leder, svenskeren Simon Lindberg, udnævnt af Counter Extremism Projekt til en af verdens 20  farligste mænd i deres kortlægning af ekstreme miljøer. På listen er han i selskab med ISIS’ leder, den tyske naziterrorist Beate Zchäbe og lederen af den internationale identitære bevægelse Martin Zellner.
Allan Raaby Jørgensen reagerede top 20-listen med et opslag på VK:
“Zionistiske løgnepresse!…🤢🤢🤢 En af verdens farligste mænd på jorden???… Hvad helvede er det for noget at sige… 😡😡😡 Han er leder af Den Nordiske Modstandsbevægelse, der vil redde Norden fra den zionistiske elite, multikultur, de røde rotter og undergang… Man bliver sååååå træt af de medier… Hil Hr. Lindberg… Du er min leder…”
Træt af demokrati
Redox har i forbindelse med denne artikel været i kontakt med Allan Raaby Jørgensen. Han afviser at have hyldet Brenton Tarrant og siger: “Det er bare en tegning.”
Han fastholder ligeledes, at hans opslag om Anders Bering Breivik også “blot er en tegning”.
Adspurgt om hans deling af billeder af Kyle Rittenhouse siger han: “Det var de sgu selv ude om de antifascister, det var dem der overfaldt ham”. Rittenhouse er i skrivende stund tiltalt for to drab. Sagen fortsætter i marts.
Han fortæller desuden at han støtter NMR “100 procent”, men ikke er medlem. Han tilføjer, at han har planer om i fremtiden at deltage i deres demonstrationer.
Om fredagens opslag om Mette Frederiksen siger han, at det var en opfordring til at en dukke af Mette Frederiksen skal hænges i en lygtepæl.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Allan Raaby Jørgensen oplyser desuden til Redox at han tidligere har været medlem af Stram Kurs og Dansk Folkeparti, men i dag definerer sig selv som nationalsocialist.
Han siger: “Det er jeg 100 procent, jeg er sgu blevet træt af det demokrati der, det er noget være lort”.
Om Adolf Hitler og Holocaust siger han: “Alle har jo begået sine fejl og det har han jo også (…) Seks milioner, det er nok lidt overdrevet, men der har nok været noget, det må man jo sige, men jeg tror ikke på de seks milioner, det gør jeg sgu ikke.”
Redox har fredag bedt Mette Frederiksen om en kommentar til truslerne. En pressemedarbejder i Statsministeriet oplyser dog, at statsministeren ikke har nogen kommentarer til sagen.
Sidste år blev danske NMR-folk dømt for omfattende antisemitisk hærværk samt for et bombeværksted i Nordsjælland. Det er hverken første gang at danske NMR-medlemmer truer ministre på livet eller giver udtryk for at ville hænge det officielle Danmarks repræsentanter. Læs mere her.
","“Få så afsat den kommunistiske diktator rotte Mette Mink… Rigsret, afsættelse og et erstatningskrav for nedlukningen til kommunisterne fra Socialdemokratiet… FØJ!… Op i lygtepælen med hende..” Sådan lød det fredag kort før middag på det sociale medie VK. Manden bag dødstruslen mod statsminister Mette Frederiksen er nazist og laver aktivisme for nordens mest voldsberedte naziorganisation. …
",Redox,['Nyheder']
0,2385,https://redox.dk/nyheder/hoejreradikale-bag-alternativ-pride-parade-paa-noerrebro/,2018-08-16 07:42:37,2018-08-16 21:44:52,Højreradikale bag alternativ Pride-parade på Nørrebro,"Det højreradikale miniparti Stram Kurs med Rasmus Paludan i spidsen vil på lørdag gennemføre en alternativ Pride-parade igennem Nørrebro. Det sker efter en sommer med sommer fyldt af aktiviteter.
I indkaldelsen skriver partiet blandt andet, at Copenhagen Pride undgår Nørrebro af frygt for homofobiske overfald, og derfor vil Stram Kurs gennemføre sin march:
“Vi vil imidlertid gerne gennemføre en LGBT-parade der, hvor der er mest behov for den. Så mens Copenhagen Pride demonstrerer for det rene ingenting, så demonstrerer vi mod homofobi der, hvor det giver allermest mening.”
Demonstrationen starter på Frederiksberg Rådhusplads, går ad Falkonér Alle og Jagtvej for så at dreje ind ad Nørrebrogade. Det betyder blandt andet, at ruten krydser både Nørrebro Pride, der går fra Nørrebro Station til Blågårdsgade, og demonstrationen “Pink/sort-blok“, der under parolen “Frigørelse – ikke tolerance” går fra Sankt Hans Torv til Vesterbro.
Rasmus Paludan har jævnligt haft nynazister blandt sine støtter på gaden. I hvert fald en af dem, han har haft med til sine minidemonstrationer er en del af naziorganisationen Nordiska Motståndsrörelsen, mens andre har været en del af f.eks Danskernes Parti eller været holocaustbenægtere.
Sommeren over har Rasmus Paludan og et lille følge på to-tre personer gennemført minidemonstrationer i en lang række af de boligområder, som regeringen har udpeget som “ghettoer”. Selvom demonstrationerne har fået meget lille tilslutning, så har de medført et massivt boost til partiet og partilederen på de sociale medier. Det har dog ikke kunnet ses i antallet af vælgererklæringer. Selvom Rasmus Paludan i en video for nylig annoncerede, at målet om de 20.000 underskrifter, der kræves for at kunne stille op til Folketinget, kunne nås i løbet af otte til ti måneder, så har partiet kun lige rundet én procent af de påkrævede signaturer. Stram Kurs har nemlig i skrivende stund 231 vælgererklæringer.
","Det højreradikale miniparti Stram Kurs med Rasmus Paludan i spidsen vil på lørdag gennemføre en alternativ Pride-parade igennem Nørrebro. Det sker efter en sommer med sommer fyldt af aktiviteter. I indkaldelsen skriver partiet blandt andet, at Copenhagen Pride undgår Nørrebro af frygt for homofobiske overfald, og derfor vil Stram Kurs gennemføre sin march: “Vi vil …
",Redox,['Nyheder']
0,4482,https://redox.dk/nyheder/usa-udpeger-nmr-bombemand-som-specially-designated-global-terrorist/,2022-06-17 01:28:36,2022-06-17 01:28:36,USA udpeger NMR-bombemand som “specially designated global terrorist”,"Et tidligere medlem af den svenske afdeling af nazibevægelsen Den Nordiske Modstandsbevægelse blev onsdag udpeget som “specially designated global terrorist” i en pressemeddelelse fra USA’s udenrigsministerie.
Der er tale om Anton Thulin, der i 2017 blev idømt et år og 10 måneders fængsel for sin medvirken til en række bombesprængninger, der var rettet mod flygtningeboliger og en venstreorienteret bogcafé i Göteborg i vinteren 2016-2017.
I pressemeddelelsen lyder det:
“As part of our efforts to counter this threat, the Department of State is designating Anton Thulin as a Specially Designated Global Terrorist (SDGT) pursuant to Executive order (E.O.) 13224, as amended, for posing a significant risk of committing acts of terrorism.”
Altså: De amerikanske myndigheder vurderer, at den svenske nazist udgør en væsentlig terror-trussel.
Terrorstemplingen kommer samtidig med, at det amerikanske udenrigsministerium indfører sanktioner mod to centrale medlemmer af den russiske højreradikale organisation Russian Imperial Movement (RIM). Det er en paramilitær organisation, der driver træningslejre for russiske og europæiske nazister. Organisation blev i 2020 sat på den amerikanske terrorliste.
Anton Thulin rejste i 2016 sammen med en anden svensk nazist til Sankt Petersborg, hvor han modtog våben- og bombetræning hos netop den rusiske organisation. De havde året tidligere begge mødt repræsentater for Russian Imperial Movement, da russerne gæstede Den Nordiske Modstandsbevægelses sommerlejr i Sverige.
Anton Thulin ses her yderst til venstre under hans træningsophold i Rusland.
Efter at være kommet hjem til Sverige var de to svenske nazister del af en gruppe, der stod bag tre bombesprængninger i Göteborg. Her var målene både flygtningeboliger og en venstreorienteret café. Anton Thulin blev i 2017 dømt for sin rolle i bomberne og fik en fængselsdom på et år og 10 måneder.
Efter at have afsonet sin fængselsdom fortsatte Anthon Thulin sin aktiviteter i den nazistiske bevægelse. I 2019 blev han anholdt i Polen, hvor han opholdte sig for at modtage våbentræning – iøvrigt med samme type våben, som gerningsmanden Christchurch-angrebet havde brugt få få måneder tidligere. De polske myndigheder valgte at udvise ham fra landet, da de vurderede, at han udgjorde en stor risiko for den offentlige sikkerhed.
Det amerikanske udenrigsministerie understreger i deres pressemedelelse, at Anton Thulin efter afsoningen af hans fængselsdom har fortsat sin terroristtræning.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

“The United States is designating Anton Thulin because his continued pursuit of terrorist training, even after serving his prison sentence for his role in the 2017 attack in Sweden, demonstrates that he continues to pose a significant risk of committing acts of terrorism. (…) As a result of these actions, U.S. persons are generally prohibited from engaging in any transactions with those designated today.  Their property and interests in property subject to U.S. jurisdiction are blocked.  Terrorist designations expose and isolate entities and individuals and prevent them from exploiting the U.S. financial system.  Moreover, designations can assist the law enforcement activities of U.S. agencies and other relevant enforcement entities and governments.”
I følge Redox’ oplysninger er Anton Thulin fortsat aktiv i den svenske nazibevægelse i dag. Han er tidligere i år blevet set sammen med flere aktive medlemmer af NMR og har i dag sin gang omkring organisationen Det Fria Sverige.
","Et tidligere medlem af den svenske afdeling af nazibevægelsen Den Nordiske Modstandsbevægelse blev onsdag udpeget som “specially designated global terrorist” i en pressemeddelelse fra USA’s udenrigsministerie. Der er tale om Anton Thulin, der i 2017 blev idømt et år og 10 måneders fængsel for sin medvirken til en række bombesprængninger, der var rettet mod flygtningeboliger …
",Redox,['Nyheder']
0,3701,https://redox.dk/nyheder/hoejreradikal-partiformand-faar-faengelsstraf-for-racisme/,2020-08-20 10:25:56,2020-08-20 11:36:36,Højreradikal partiformand får fængelsstraf for racisme,"Karsten Holt Larsen stod torsdag den 13. august tiltalt for brud på Straffelovens paragraf 266b, den såkaldte racismeparagraf. Holt Larsen er formand for det nationalistiske og højreradikale parti Danmark Først.
Partilederen var tiltalt for to tilfælde af overtrædelse af racismeparagraffen, der begge fandt sted i 2017. Det første tilfælde skete i følge anklageskriftet på et ukendt tidspunkt i februar 2017, hvor Karsten Holt Larsen via sin facebookprofil skrev: ”Perker voldtaget med politistav. Men det er jo det eneste de dyr har respekt for”.
Det andet tilfælde skete i november samme år. Her skrev han: ”Politisk debattråd: Grundet de mange tilfælde af dyre-sex bør flygtninge så screenes for rabies?”.
I begge tilfælde mente anklagemyndigheden, at der var tale om overtrædelse af racismeparagraffen og det var Retten i Kolding altså enig i. Straffen blev 30 dages fængsel. Partilederen skal desuden betale sagens omkostninger.
Ikke første sag
Karsten Holt Larsens had til andre befolkningsgrupper kommer også til udtryk andre steder end på Facebook. På den russiske platform VK har han den seneste tid delt både antisemitisk og racistisk materiale, ligesom han også har delt propaganda fra den erklærede nazistiske organisation Den Nordiske Modstandsbevægelse.
Det er dog ikke første gang at Holt Larsens had bliver anmeldt til politiet som racisme. I 2006 blev han politianmeldt af daværende folketingsmedlem Elsebeth Gerner efter han i et nyhedsbrev udsendt til alle medlemmer af Folketinget havde omtalt journalisten Martin Krasnik som en “landsskadelig jøde”.
Statsadvokaten vurderede dog, at det ikke var muligt at få Karsten Holt Larsen dømt for sine udtalelser, og sagen blev derfor droppet.
I 2017 blev han ligeledes politianmeldt, denne gang af ikke mindre end 1200 personer. Det skete efter at Karsten Holt Larsen havde hyldet gerningsmændene i den meget omtalte brandsag fra Ry, som frihedskæmpere. Redox er ikke bekendt med om anmeldelsen ledte til en sag.
Politiske ambitioner
Karsten Holt Larsen har ved de seneste to kommunal- og regionsrådsvalg været opstillet for minipartierne Danmark Først, Vejle Kommune Først og Jylland Først, dog uden at blive valgt ind. Ved kommunalvalget i 2017 fik Karsten Holt Larsen, der var Danmark Førsts eneste kandidat, 53 stemmer (0,1%) i Vejle Kommune og 651 stemmer (0,1%) i Region Syddanmark.
De skuffende resultater har dog ikke dræbt Karsten Holt Larsens ambitioner. Ifølge Danmarks Førsts hjemmeside planlægger de at stille op igen ved næste års lokalvalg.
Karsten Holt Larsen har ikke ønsket at kommentere dommen overfor Redox, men henviser i stedet til Danmark Førsts hjemmeside, hvor han vil komme med en opdatering om sagen. Denne opdatering var endnu ikke kommet ved redaktionens afslutning.
Han har ligeledes ikke ønsket at kommentere på hans politiske fremtid eller de tidligere politianmeldelser i mod ham, og henviser her til politiet.
Redox spurgte også ind til Karsten Holts Larsens delinger af antisemitisk, racistisk og nazistisk materiale på VK. Her henviser han til sin advokat for en kommentar og tilføjer: “jeg hverken kan eller vil udtale mig kvalificeret så konkret.”
Karsten Holt Larsens advokat hedder Gert Dyrn. Han skriver i en email til Redox:
“Jeg tror ikke, at dommen vil få min klient til at indstille sit politiske virke. Jeg har ikke rigtig nogle kommentarer til dommen udover, at retten fandt hans udtalelser i strid med 266b. Klienten mener, at dommen kriminaliserer udtryksformer, som muligvis er grove og stødende, men som repræsenterer sprogbrugen blandt en stor del af befolkningen. I hans øjne afskæres et stort mindretal fra at udtrykke sig på den måde, de nu en gang udtrykker sig på. Man kan vel sige, at klienten mener, at dommen straffer manglende sprogkompetence fremfor meningsindholdet. Det mente domstolen så ikke. Han er naturligvis ked af dommen, men går ikke videre med sagen. Så vidt jeg ved, er der ikke sket videre i forhold til sagen fra Ry. Jeg ved ikke, hvad min klient foretager sig på nettet eller andre steder. Begår han noget ulovligt, må politiet jo kigge på det.”
","Karsten Holt Larsen stod torsdag den 13. august tiltalt for brud på Straffelovens paragraf 266b, den såkaldte racismeparagraf. Holt Larsen er formand for det nationalistiske og højreradikale parti Danmark Først. Partilederen var tiltalt for to tilfælde af overtrædelse af racismeparagraffen, der begge fandt sted i 2017. Det første tilfælde skete i følge anklageskriftet på et …
",Redox,['Nyheder']
0,709,https://redox.dk/nyheder/kampen-om-gaden-historien-om-dansk-front/,2017-07-19 18:13:45,2021-02-11 11:10:44,Historien om Dansk Front,"20. marts 2004. Dansk Folkepartis Ungdom (DFU) holder årsmøde i Fredericia og som sædvanligt har antifascister bebudet en demonstration mod ungdomspartiet. Men imodsætning til de foregående år er antifascisterne ikke alene på gaden. Mere eller mindre ud af det blå dukker 60-70 nynazister fra Dansk Front op rundt i byen, hvor de gennemfører den første nazimarch på dansk jord i adskillige år.
Det kommer til flere sammenstød mellem antifascister og nynazister. Det største sker om aftenen efter demonstrationen, da omkring tyve nynazister angriber en antiracistisk fest på det lokale Ungdommens Hus. Politiet, der er talstærkt til stede, reagerer ikke, da de maskerede nynazister vader direkte forbi dem. Først da en stor gruppe antifascister stormer til modangreb få øjeblikke senere, går politiet i aktion. Inden da er slag og flasker fløjet frem og tilbage. En enkelt nazist bliver fanget, da han forsøger at flygte bag om Ungdommens Hus og slipper ikke helskindet fra angrebet. En håndfuld antifascister anholdes, da politiet hopper ud af bilerne og blander sig i konfrontationen. Senere på natten finder flere mindre overfald sted rundt om i byen, hvor deltagere fra den antiracistiske fest bliver angrebet på vej hjem.
Selvom der var efterretninger om, at Dansk Front ville vise sig i byen i forbindelse med demonstrationen mod DFU, så var antallet en overraskelse for den antifascistiske bevægelse. Der var gået næsten to år siden Dansk Fronts hjemmeside dukkede op på nettet og hurtigt var blevet samlingssted for hele spektret til højre for Dansk Folkeparti. Men organisationen havde aldrig vist sig samlet på gaden. Markeringen i Fredericia blev et signal om, at noget stort var på vej.
En stor gruppe Dansk Front-medlemmer forsøger at trænge frem til Krøyers Have i Svendborg, hvor de havde planlagt en demonstration i 2006. Den lille park var dog besat af antiracister, der forhindrede nynazisternes demonstration.
Fra magtvakuum til magtcentrum
I årene før Fredericia-demonstrationen havde den yderste højrefløj levet et kaotisk liv. Jonni Hansens DNSB slikkede stadig sårene efter de mislykkede Hess-marcher i sluthalvfemserne og tabet af mange unge skinheads, der var fulgt med over i Blood & Honour, da Marcel Schilf brød ud af DNSB. Men da Marcel Schilf døde i 2001, blev også Blood & Honour stort set inaktive. Samtidig havde den mere intellektuelle organisation Dansk Forum ikke opnået den legitimitet, de havde håbet på, og flere dobbeltorganiserede medlemmer var blevet smidt ud af Dansk Folkeparti. Reelt var det i Århus, at den mest velorganiserede nynazistiske gruppe skulle findes: Hooligangruppen Ultra White Pride, i daglig tale blot White Pride.
Da Danskfront.dk i sommeren 2002 åbnede var det Århus-folkene, der stod bag. Hjemmesiden udgav nyheder, men det centrale var debatforummet, der blev kendt som ‘Front forum’. Der var fra start en tæt alliance med ledende folk fra både Dansk Forum og Blood & Honour, men administratorerne – og dermed magthaverne – på det hastigt voksende debatforum var den gamle kerne af White Pride-hooligans. Samtidig bør det nævnes, at hovedparten af ledelsen, den såkaldte administratorgruppe, samtidig var medlemmer af den hemmelige organisation ORG, som Redox afslørede i 2011. Det kan du læse mere om i ORG-rapporten.
En gruppe White Pride-medlemmer foran Aarhus Stadion i forbindelse med en AGF-kamp mod FC Nordsjælland i 2004. Hovedparten af de afbilledet var også aktive i Dansk Front, heraf en stor del i ledelsesgruppen.
Under anonyme nicknames diskuterede forumbrugerne alt fra Dansk Folkepartis “svigt” over fodbold til holocaustbenægtelse. I starten var det hovedsagligt personer, der allerede havde tilknytning til de højreradikale organisationer eller hooliganmiljøet, der var aktive på ‘Front forum’, men hurtigt kom mange nye til, først og fremmest unge mænd.
I starten lagde ledelsesgruppen ikke skjul på de nazistiske sympatier. Danskfront.dk bragte nyheder, hvor terrorgruppen Combat 18 blev hyldet og Hitlers ‘Mein kampf’ kunne downloades gratis på siden. Sympatien for militante loyalister i Nordirland blev også omtalt. Med årene skulle den åbne nazisme dog blive et af Dansk Fronts største interne konfliktpunkter.
Dansk Front arrangerede jævnligt fester i forsamlingshuse, hovedsagligt i Jylland. Her ses en gruppe gæster ved en fest i Østjylland i juli 2006.
Parallelt med Dansk Fronts langsomme start skete en eksplosionsagtig udvikling i det danske hooliganmiljø. Med filmen Football Factory (2004) blev den engelske casualkultur pludselig allemandseje for store drenge og unge mænd på de danske stadioner. I midten af 00’erne var Burberry-kasketter og Stone Island-trøjer et signal om, at man var en del af de uofficielle fanmiljøer, der fik etableret sig omkring hovedparten af Superligaens hold.
I og med, at White Pride var en stor aktør på hooliganscenen, og en række veteraner fra både Brøndby og FCK’s respektive hooligangrupper var i periferien af Dansk Front, var vejen derfor banet til rekruttering af unge slagsbrødre til organisationen. I en kort årrække havde både Aalborg BK, Silkeborg IF, AGF, Odense Boldklub, FC København, Brøndby IF og Lyngby FC casualinspirerede uofficielle fangrupper, der alle, omend i forskelligt omfang, var påvirket af Dansk Front og det opsving som den militante nationalisme havde på fodboldscenen. De unge fodboldfans, hvoraf flere var hooligans, udgjorde en stor del af de aktive medlemmer i flere af Dansk Fronts afdelinger.
Mordet i Salem
Det var dog ikke kun den voksende hooliganscene i Norden, der påvirkede Dansk Fronts udvikling. I 2000, halvandet år før Dansk Front blev virkelighed, blev en ung naziskinhead stukket ihjel under et slagsmål i en forstad til Stockholm. Det udløste dét, der siden blev kendt som Salem-marchen: En årlig demonstration for hele den yderste højrefløj i Sverige. Fra start var der gæster fra de nærtliggende lande og Danmark var ingen undtagelse. I flere år deltog Dansk Front-delegationer i biler og minibusser.
I 2006, hvor Dansk Front peakede, lykkedes det organisationen at fylde en 50 personers-bus med nynazister fra hele Danmark. Det er eneste gang, at danske nynazister er rejst til udlandet i så stort et omfang. Nynazisternes hjemtur blev dog markant forsinket, da antifascister smadrede ruderne i deres bus under demonstrationen.
Salem blev et politisk symbol på modstanden mod “det multikulturelle samfund”, som både de danske og svenske nynazister mente var den reelle årsag til drabet i Salem. Det blev en årligt tilbagevendende begivenhed igennem et helt årti og skabte samtidig et samlingspunkt for alle dele af den radikale højrefløj. For de danske deltagere var det en helt anden oplevelse at marchere sammen med 2.000 ligesindede end de små demonstrationer i Danmark, der oftest kun samlede et tocifret antal deltagere.
Mens Dansk Front marcherede i forstaden Salem i december 2006, blev deres bus smadret af antifascister i det centrale Stockholm.
Tegningerne
Den 30. september 2005 bragte Jyllands-Posten tolv karikaturtegninger af den muslimske profet Muhammed. De omfattende konsekvenser både i Danmark og internationalt kender de fleste, men hvad færre er bekendt med er, hvordan tegningerne blev startskuddet til den største højreradikale offensiv siden Anden Verdenskrig.
For Dansk Front var tegningerne og de efterfølgende hændelser en gave sendt fra himmelen. Medlemstallet og aktivitetsniveauet eksploderede, først og fremmest på “Front forum”, organisationens debatforum på nettet. Kort tid efter stod Julius Børgesen frem som talsmand for Dansk Front i kriminalmagasinet Station 2. Det medførte et nyt boost i medlemstallet, og alle organisationens afdelinger var i fremgang. Især på Sjælland formåede organisationen at samle de mange nye op. I vinteren 2005-06 havde Dansk Front interne møder på Sjælland med mere end 70 deltagere, et helt uhørt antal blot få måneder tidligere. Sjældent havde de sjællandske afdelinger samlet mere end 20-30 personer ved sine aktiviteter, men de politiske vinde blæste mod højre og Dansk Front reagerede hurtigt.
Da 2005 blev til 2006 eskalerede situationen omkring tegningerne og Dansk Front øjnede en chance for at etablere sig i den brede offentlighed. De kaldte derfor til demonstration i Hillerød den 4. februar, den første offentlige demonstration under tegningkrisen. Trods massiv modstand og advarsler fra Politiets Efterretningstjeneste lykkedes det Dansk Front at gennemføre demonstrationen. En antiracistisk blokade af Hillerød Station forhindrede en større delegation af nynazister i at deltage, men trods det decimerede deltagerantal var demonstrationen et faktum. Det blev på ingen måde den store succes, som Dansk Fronts strateger bag kulisserne havde forventet, men alene gennemførslen var en succes.
Hele verdens øjne hvilede på Hillerød, da Dansk Front den 4. februar 2006 demonstrerede i Hillerød. Tegningkrisen var på sit allerhøjeste og PET advarede mod at puste til ilden ved at deltage i Dansk Fronts demonstration.
Det gav blod på tanden, og i de følgende måneder lykkedes det i en vis udstrækning Dansk Front at tage den antifascistiske bevægelse på sengen. At netværkets vækst skete så hastigt var en overraskelse for de fleste – også for Dansk Fronts modstandere.
Dansk Front fik derfor flere succesoplevelser henover 2006’s første måneder. For eksempel troppede omkring 20 Dansk Front-folk op i Roskilde, da lokale antiracister havde indkaldt til en markering mod racistisk graffiti. De blev i stedet truet og chikaneret af nynazisterne, der efterfølgende hånede fjenderne på nettet. Dansk Front fungerede også som vagtværn ved Den Danske Forenings demonstration på Rådhuspladsen i København i slutningen af marts. I april løb nynazisterne stormløb mod en antiracistisk demonstration i Svendborg, dog uden held. Dansk Front bragte også en aktionserklæring fra en anonym aktionsgruppe, der havde angrebet Ungdomshuset på Jagtvej 69 og Foreningen Demos’ butik med malerbomber.
En stor gruppe Dansk Front-aktivister dukkede op som vagtværn for Den Danske Forening under en demonstration på Rådhuspladsen i København i marts 2006.
Selvom ledelsen af Dansk Front havde base i Århus, så holdt organisationen officielt set lav profil i byen. Uofficielt var det noget andet. En ny generation af unge mænd var i løbet af 2004-2005 gået ind i Dansk Front og White Pride. Gruppen stod de følgende år bag en lang række overfald på både etniske minoriteter og politiske modstandere i Århus. Et overfald på et møde i Antiracistisk Netværk i en café i Mejlgade fik særligt meget opmærksomhed. Her havde en nazistisk informant infiltreret mødet, og da han blev afsløret, tilkaldte han hjælp fra en stor gruppe tililende White Pride/Dansk Front-folk, der havde ventet på et værtshus i samme gade. Selvom Dansk Front aldrig vedkendte sig overfaldene, var overlappene mellem organisationen og White Pride så omfattende, at det var umuligt at sige, hvornår de agerede i egenskab af hvilken organisation. Overfaldet i Mejlgade udløste iøvrigt en antiracistisk demonstration med over 1.000 deltagere.
Mange medlemmer havde en selvforståelse som gadekrigere og retorikken på ‘Front forum’ var ofte voldelig eller voldsforherligende. De røde og de fremmede skulle have bank, og helst til de ikke kunne rejse sig. Kombineret med de mange tilkomne fra hooliganmiljøet, hvor vold også var et centralt element, var Dansk Front præget af en machoid kultur. Her var der ikke plads til at fejle, for kampen om gaden var den vigtigste. Det gjorde de senere nederlag desto mere smertefulde.
Militant modstand
København har en mangeårig tradition for militant antifascisme. Grønjakkerne blev slået tilbage i firserne og det samme skete for byens naziskinheads i flere omgange i halvfemserne. Men efter en lang årrække uden større højreradikale aktiviteter i København var den antifascistiske bevægelse ikke i oppe i gear, da Dansk Front gik i offensiven under tegningkrisen. Det kom den til gengæld da foråret blev til sommer. De mange overfald og trusler fra Dansk Front rettet mod personer, de opfattede som enten venstreorienterede eller ‘fremmede’ betød, at den radikale venstrefløj anlagde en meget konfrontativ modstrategi.
I midten af maj blev en lille gruppe ledende Dansk Front-folk overfaldet af en stor gruppe autonome ved Christianshavns Kanal, hvor de sad og drak øl. En måned senere gik det galt igen, da en lille håndfuld fra Dansk Front drak øl i det centrale København. Efter at have chikaneret et par unge punkere, der hang ud på Gammeltorv, blev nazisterne opdaget, da de forlod Netto ved Rundetårn. De blev overfaldet, og to af dem måtte køres væk i ambulance. TV2 viste samme aften videooptagelser af den ene nazist, der heilede til kameraet mens hans båre blev lastet ind i ambulancen.
Og den militante modstand mod Dansk Front fortsatte i sensommeren. Et par kendte medlemmer af organisationen overfaldt i starten af august en mand med afghansk baggrund foran dennes børn i Holte. Det fik lokale antiracister til at indkalde til en demonstration mod nazivolden. Her dukkede en håndfuld nazister op, men to af dem blev opdaget af autonome, der angreb dem.
Før demonstrationen i Holte truede to nazister en pressefotograf. De to nazister blev kort efter overfaldet af en stor gruppe antifascister.
Det var ikke kun i København, at antifascister tog hårde midler i brug. Få timer efter episoden i Fredericia, hvor Dansk Front-folk havde overfaldet en pædagog med somalisk baggrund ved Ungdommens Hus, fik en håndfuld af byens nazister smadret sine biler. Igennem 2006 og 2007 blev organisationens medlemmer i Svendborg og Aalborg også blev angrebet fysisk af antifascister. Generelt betød Dansk Fronts aggressive linje, at den radikale venstrefløj i mange provinsbyer organiserede sig antifascistisk for at kunne forsvare sig og reagere på nazistiske trusler. Det spillede en vigtig rolle i Dansk Fronts lukning.
To Dansk Front-medlemmer blev reddet af politiet, da de blev overfaldet af antifascister under rydningen af Ungdomshuset 1. marts 2007.
Mens især de københavnske nynazister måtte lægge ryg til, så sad ledelsen i Århus betydeligt tryggere i det. Derfor kunne de tilrettelægge en stor demonstration i Svendborg, der løb af stablen den 10. juni 2006. Med cirka 150 deltagere blev det den største samling af danske nazister siden Anden Verdenskrig. Godt nok var både Hess-marchen i Roskilde i 1995 og English Defence League-manifestationen i Århus i 2012 større, men her var en stor andel af deltagerne udenlandske.
Cirka 150 deltog, da Dansk Front og miniorganisationen De National-Liberale demonstrerede i Svendborg den 10. juni 2006.
Det var dog ikke kun de venstreradikale aktivister, der havde fået øjnene op for truslen fra Dansk Front. I en lang række byer dannede bredere dele af venstrefløjen lokale knopspring af Antiracistisk Netværk som platform for større demonstrationer mod Dansk Front. Det lykkedes i flere tilfælde at arrangere moddemonstrationer, der talte både to, fem og ti gange så mange som nazisterne. Især i Svendborg og Århus blev de netværkene stærke samarbejder på tværs af venstrefløjen og havde stor succes med mobiliseringen i kampen mod Dansk Front. Det var iøvrigt ud af miljøet omkring Antiracistisk Netværk i Århus, at gadefesten “Mejlgade for mangfoldighed” opstod. Det startede som en markering mod nazistisk vold og voksede sig så stort, at mere end 20.000 deltog i 2015.
Det var også i sommeren 2006, at pressen satte fokus på Dansk Front. Ekstra Bladet kunne afsløre, at organisationens talsmand sad fængslet for dobbeltlukkede døre for trusler mod daværende indenrigsminister Lars Løkke Rasmussen og besiddelse af skydevåben. Det blev den første af mange afsløringer, der lagde pres på både enkelte medlemmer og var med til at stemple organisationen som et sammenrend af voldelige racister og nazister. For de afslørede medlemmers vedkommende betød det, at de blev stillet til ansvar for både holdninger og handlinger af familie, venner, arbejdsgivere og kollegaer. Det ramte hårdt og betød at mange nedtrappede eller helt stoppede deres aktiviteter i Dansk Front. De fleste afsløringer skete iøvrigt på baggrund af Redox’ research.
En intern sommerfest i Dansk Fronts Fredericia-afdeling endte med, at en gruppe nynazister angreb det lokale Ungdommens Hus og overfaldt en socialpædagog på stedet.
Mellem hagekors og Dannebrog
Dansk Front lykkedes langt hen ad vejen med at undgå interne konflikter i organisationen. Der var I en vid udstrækning plads til både medlemmer af Dansk Folkeparti, holocaustbenægtende DNSB’ere, terrorsympatiserende Blood & Honour-medlemmer og alt derimellem. Men hen ad vejen blev det politiske udtryk alligevel en konflikt, der i organisationens sidste leveår brød ud i lys lue. Fyn-afdelingens to ledere smækkede med døren, da ledelsen, der ellers selv havde baggrund i White Pride, bad dem om ikke at benytte hagekors og lignende symbolik. Ordren var mere motiveret af pressestrategi end af ideologi, men blev alligevel et vendepunkt, fordi de mest yderligtgående nationalsocialister i Dansk Front følte sig angrebet og svigtet. At det skete på et tidspunkt, hvor organisationen var trængt i båden pressen og på gaden, gjorde ikke noget godt for stemningen internt.
Den 19. juli 2007 udsendte ledelsen en kortfattet tekst om at netværket lukkede: “Beslutningen har naturligvis stået os i store overvejelser. Siden starten i 2002 er det lykkedes Dansk Front at markere sig som samlingspunkt for danske patrioter fra alle sider af det politiske spektrum. Vores mål har fra starten været at puste liv i det patriotiske miljø og dermed muliggøre aktiviteter der kunne udbrede erkendelsen af Danmark som danskernes evige Fædreland samt at rejse en folkelig vilje til at bevare og om nødvendigt at kæmpe for dette. Det har bestemt ikke altid været lige nemt, men vi mener, at vi i fællesskab har opnået meget. Grupper og enkeltpersoner, der ellers aldrig ville have mødt hinanden, har mødtes i Dansk Front til gavn for Danmark. I Dansk Fronts regi er nationalfølelsen blevet til handling, og talrige selvstændige initiativer har set dagens lys. Det er vi stolte af, og vi har derfor vurderet, at Dansk Front nu har udspillet sin rolle, og vi har valgt at stoppe imens legen er god.”
Lukningen kom som et lyn fra en klar himmel for de fleste medlemmer. Flere afdelingsledere havde ikke fået besked på forhånd og måtte svare ‘pas’, når vrede menige medlemmer henvendte sig med kritiske spørgsmål om beslutningen. Især en række sjællandske medlemmer havde svært ved at tilgive beslutningen.
I kølvandet på lukningen opstod en række nye organisationer. De gamle Århus-folk lancerede Vederfølner, der var tænkt om en mere traditionel forening, der politisk skulle være et lidt pænere alternativ til Dansk Front. De fik kortvarigt konkurrence af “Unge Demokrater”, der dog aldrig formåede at gå fra papir til praktik. På Sjælland genoplivede en række ledende Dansk Front’ere Blood & Honour Denmark, mens andre skabte Danmarks Nationale Front. De DNSB’ere, der havde deltaget i Dansk Fronts aktiviteter, vendte for de flestes vedkommende tilbage til nazibunkeren i Greve.
Intern grillfest i Dansk Front København i juli 2006. Bemærk, at der heiles.
Højt at flyve, dybt at falde
Der er ingen tvivl om, at Dansk Front er den militante højrefløjs mest succesfulde projekt herhjemme siden Anden Verdenskrig. På den ene side lykkedes det at få et massivt gennemslag i pressen, ihvertfald periodevist. Samtidig lykkedes det også at opbygge en organisation med lokalafdelinger i hele landet og en stor skare af aktive og voldsberedte medlemmer. Dansk Front blev på få år et brand, som rigtigt mange unge i Danmark havde hørt om. Demonstrationen i Svendborg i juni 2006 er den største samling af danske nazister siden Anden Verdenskrig og ingen højreradikal organisation har haft aktive lokalafdelinger i så mange byer som Dansk Front.
Til gengæld fejlede organisationen i at vende den vellykkede rekruttering til kontinuerlig aktivisme. Store dele af lokalafdelingernes aktiviteter handlede om socialt samvær og i mindre grad om f.eks. uddeling af løbesedler eller lignende propagandaarbejde. Samtidig bidrog de utydelige grænser omkring nazistisk retorik og symbolik til intern uro, der blandt andet resulterede i, at de to ledere på Fyn forlod Dansk Front. Organisationens primære problem var dog manglen på kompetente og karismatiske ledere og talspersoner til at udstikke retning og få tropperne ind i rækken.
For selvom der sad dygtige strateger i både Århus og på Sjælland, så ville ingen stå frem som talspersoner for den kontroversielle organisation, formentligt fordi de var klar over de potentielle konsekvenser. Det var derfor et scoop, da Julius Børgesen meldte sig til rollen, og et nederlag af dimensioner, da han først blev fængslet og sidenhen ekskluderet fra organisationen. Den proces øgede ikke motivationen for, at andre ledere kunne stå frem og samle organisationen.
Da ingen samlede taktstokken op, var Dansk Fronts død uundgåelig.
Dansk Fronts afdeling i Aalborg var en af de mest kontinuerlige, men også en af de mindre. Møderne talte sjældent mere end 5-10 personer.
Forsvundne nazister
I dag er det de færreste af de gamle Dansk Front-medlemmer, der stadig er politisk aktive. Ser man på de jyske og fynske afdelinger, er det sammenlagt omkring fem personer, der stadig er aktive på den yderste højrefløj ti år efter lukningen af Dansk Front. Det er især markant, at det store nazimiljø, der prægede Århus fra midten af halvfemserne og indtil for få år siden, i dag er en skygge af sig selv. Det er der mange årsager til – den massive presseopmærksomhed på emnet som følge af Redox’ rapporter (Århus ’08 og ORG-rapporten) samt bogen “Forklædt som nazist” er en af dem.
Ser man på de sjællandske afdelinger, er der lidt flere tidligere Dansk Front-medlemmer, der stadig er organiseret i højreradikale organisationer. Kernen i Danmarks Nationale Front og det flere gange genoplivede Blood & Honour er gamle kendinge fra Dansk Front. Det samme er flere af de personer, der var ledende i de nu nedlagte grupper RightWings, Danish Defence League og Danskernes Parti.
Redox har siden lukningen af Dansk Front interviewet en lang række tidligere medlemmer af organisationen. Det er sket i forbindelse med, at de pågældende personer har lagt deres højreradikale aktiviteter bag sig. Da hovedparten af de daværende Dansk Front-aktivister ikke længere er aktive på den yderste højrefløj, har vi valgt ikke at nævne deres navne i denne artikel.
Du kan læse Redox’ gamle artikler om Dansk Front her.
","20. marts 2004. Dansk Folkepartis Ungdom (DFU) holder årsmøde i Fredericia og som sædvanligt har antifascister bebudet en demonstration mod ungdomspartiet. Men imodsætning til de foregående år er antifascisterne ikke alene på gaden. Mere eller mindre ud af det blå dukker 60-70 nynazister fra Dansk Front op rundt i byen, hvor de gennemfører den første …
",Redox,['Nyheder']
0,3351,https://redox.dk/nyheder/laek-afsloerer-gerningsmand-til-groft-voldtaegtsforsoeg-var-aktiv-paa-nazistisk-forum/,2019-11-11 11:41:24,2020-10-05 23:09:45,Læk afslører: Gerningsmand til groft voldtægtsforsøg var aktiv på nazistisk forum,"Det er et år siden, at Anders Rasmussen, der tidligere hed Jeppe Stavad Møller, blev idømt otte års fængsel for et brutalt voldtægt- og drabsforsøg på en kvinde på et kollegium i Aalborg.
Redox kan nu dokumentere, at han i årene op til drabsforsøget var aktiv på det nazistisk forum Iron March, der har huset adskillige mordere.
Brutalt drabsforsøg
Angrebet fandt sted 2. januar 2018 på det kollegie, hvor Anders Rasmussen og kvinden begge boede. Han blev fængslet, og da sagen kom for retten beskrev Ekstra Bladet hændelsesforløbet således:
“Udstyret med en økse, lednings-strips og maskering brasede han ind til den 24-årige. Han slog hende og tog kvælertag, så kvinden kortvarigt mistede bevidstheden og var i livsfare.
Så forsøgte den 22-årige angiveligt at voldtage sit offer, og samtidig lod han hende forstå, at han også ville slå hende ihjel.
Det lykkedes imidlertid den 24-årige kvinde at vriste sig løs og stikke af. Hun fik slået alarm, og kort efter blev den 22-årige mand anholdt.”
Af mediedækningen af sagen fremgår det blandt andet, at Anders Rasmussen havde søgt på blandt andet ‘voldtægt’ og ‘varetægtsfængsling’ i dagene op til angrebet, ligesom han ifølge TV2 Nord havde set volds- og dødsporno.
Aktiv nazist
Anders Rasmussen oprettede sin bruger ‘Danneborger’ på Iron March i oktober 2014 og var ifølge lækket aktiv frem til maj 2017, syv måneder før han blev anholdt for drabsforsøget.
I perioden skrev han 83 indlæg, der blandt andet handler om Anders Rasmussens had til jøder og hans kærlighed til nationalsocialismen.
“Jøder minder virkelig om rotter eller kakkerlakker, de ser ud til at være umulige at slippe af med,” lyder det i et indlæg, mens han et andet sted skriver:

Stort læk
Det er uklart, hvem der står bag lækket af Iron March-databasen. Det blev i første omgang uploadet af brugeren “antifa-data” på det digitale arkiv archive.org.
Det anerkendte gravermedie Bellingcat har skrevet en guide til hvordan du selv kan læse med i databasen, den kan du læse her.

“Nationalsocialismen er håbet for mit lands fremtid. For hele verdenen.”
Lækket fra Iron March har også blotlagt de beskeder som brugerne har sendt til hinanden udenom de offentlige fora. I en besked til en anden dansk forumbruger har Anders Rasmussen skrevet:
“Jeg arbejder selv sammen med Nordfront/Modstandsbevægelsen, sætter propaganda op i Aalborg osv.”
Det har ikke været muligt for Redox at verificere, at Anders Rasmussen rent faktisk har været involveret i Den Nordiske Modstandsbevægelse, NMR.
","Det er et år siden, at Anders Rasmussen, der tidligere hed Jeppe Stavad Møller, blev idømt otte års fængsel for et brutalt voldtægt- og drabsforsøg på en kvinde på et kollegium i Aalborg. Redox kan nu dokumentere, at han i årene op til drabsforsøget var aktiv på det nazistisk forum Iron March, der har huset …
",Redox,['Nyheder']
0,4139,https://redox.dk/nyheder/pressenaevnet-kritiserer-redox-5/,2021-08-24 16:08:44,2021-08-24 16:08:44,Pressenævnet kritiserer Redox,"Redox bragte i februar måned en reportage fra en demonstration mod regeringens coronarestriktioner. I artiklen blev det fremstillet som en faktuel kendsgerning, at en navngiven person er ”højreekstremist”.
Pressenævnet kritiserer Redox’ for at anvende den krænkende betegnelse ”højreekstremist” om personen, da Redox er vidende om, at personen ikke betragter sig selv som ”højreekstremist.”
Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på pressenaevnet.dk.
","Redox bragte i februar måned en reportage fra en demonstration mod regeringens coronarestriktioner. I artiklen blev det fremstillet som en faktuel kendsgerning, at en navngiven person er ”højreekstremist”. Pressenævnet kritiserer Redox’ for at anvende den krænkende betegnelse ”højreekstremist” om personen, da Redox er vidende om, at personen ikke betragter sig selv som ”højreekstremist.” Pressenævnet har …
",Redox,['Nyheder']
0,3307,https://redox.dk/nyheder/trusler-chikane-og-homofobi-efter-stram-kurs-demonstration-paa-noerrebro/,2019-08-22 14:14:29,2021-09-02 09:40:33,"Trusler, chikane og homofobi efter Stram Kurs-demonstration på Nørrebro","Det gik ikke stille for sig, da Rasmus Paludan og to håndfulde sympatisører i lørdags ville marchere gennem Nørrebro. Gruppen samledes på Bispebjerg Station på grænsen til Nordvestkvarteret, hvor Paludan i første omgang forsøgte at stikke af fra politiet – på trods af, at han var til stede med sine livvagter fra PET.
Demonstrationen var, med Stram Kurs’ egne ord, en “ægte Pride på Nørrebro”.
Seancen foranledigede, at de cirka 10 højreradikale blev spredt ud i området. Enkelte af dem gik igennem Mjølnerparken, men Paludan gik i stedet via Tagensvej til Lygten og til Nørrebro Station, hvor han, flankerede af politifolk og PET-agenter, passerede tæt forbi Nørrebro Pride, der startede ved netop Nørrebro Station. Her råbte flere personer fra den lille Stram Kurs-demonstration “Ingen muslimer i vores gader” mod deltagerne i Nørrebro Pride, der svarede igen med antiracistiske kampråb.
Kaldte moddemonstrant ”bøsserøv”
Derefter gik den lille demonstration ad Nørrebrogade til Indre Nørrebro. Undervejs overfusede en ældre mand fra Stram Kurs-demonstrationen en gruppe lokale børn.
I det lille Stram Kurs-optog deltog også Cammilla Kürstein, der i et interview i BT denne uge fortalte, at morderen Peter Madsen er hendes “sjæleven” og at de to elsker hinanden.
Ved Blågårds Plads udbrød der tumult, da flere af Paludans støtter i to omgange kom i karambolage med lokale forretningsdrivende, henholdsvis en caféejer og en butiksejer. Under en af episoderne råbte en af deltagerne i Paludans Pride-demonstration “din bøsserøv” efter en moddemonstrant, hvilket blev forevigt på Stram Kurs’ egen livestream på Youtube.
Ifølge flere vidner på stedet greb hverken politi eller PET-folk ind, da Stram Kurs-folkene kom i konflikt med de lokale forretningsdrivende. Først da moddemonstranter blandede sig i situationen trådte politiet til.
Romajagt og internettrusler
En af dem, der var til stede under episoderne på Nørrebro, var Mickey Gravgaard, der er medlem af Stram Kurs. Han har været en del af Sons of Odin og var en af arrangørerne, da Sons of Odin i 2017 var på jagt efter romaer på Christianshavn for at ‘beskytte’ danske hjemløse, der opholdt sig på Christianshavns Torv. Hjemløse, der iøvrigt hurtigt tog afstand fra selvsamme højreekstremister. Du kan læse hele historien om Mickey Gravgaard og Sons of Odins planlagte tæskehold her.
Mickey Gravgaard (forrest) og Camilla Kürstein ses her ved Nørrebro Station under lørdagens demonstration.
 
Efter lørdagens skærmydsler på Nørrebro er flere lokale, der sagde fra overfor Rasmus Paludans tilstedeværelse, blevet lagt for had på nettet. De er blevet hængt ud på blogs og sociale medier med navn og foto, ligesom ihvertfald en af dem har fået sine familieforhold beskrevet og delt på nettet.
I Facebookgruppen “Stram Kurs-supportere”, der er tilknyttet Rasmus Paludans parti, har Mickey Gravgaard skrevet flere indlæg siden episoden lørdag, blandt andet om de lokale. Søndag lagde han fotos af fire personer, der alle havde ytret modstand mod Rasmus Paludan, ledsaget af teksten:
“De største lorte fra Blågådsplads i dag. De burde satme ha sådan en røvfuld,” efterfulgt af en emoji med en knyttet næve.
Mickey Gravgaards opslag i Facebookgruppen “Stram Kurs-supportere” er efter Redox’ henvendelse til Rasmus Paludan og Mickey Gravgaard blevet slettet.
Også flere andre internetdebattør kom til tasterne med trusler og ukvemsord. En af dem skriver: “Flere der skal “hentes” når “dagen” kommer.” Den kommentar har Mickey Gravgaard reageret på med et hjerte-ikon.
I en anden tråd skriver Gravgaard: “glæder mig så meget til vi har fået Islam “nazisterne” ud af Danmark – og vi så skal ud og finde/hente alle de landsforræder og islam elsker i Danmark”, hvorefter han lægger billeder op af to lokale, der omtales som “de første to, der skal hentes”. Tirsdag lagde han så et billede op af den enes postkasse, påklistret et Stram Kurs-klistermærke, og fortæller gruppens medlemmer, at han selv har sat det op.
Da et andet medlem af Stram Kurs-gruppen skriver: “Det bliver dejligt når hun nu får klippet håret og bliver rullet i tjære og fjer som en anden landsforræder” svarer Mickey Gravgaard: “Kom med tid og sted – jeg vil lege med”.
Paludan tager afstand
Rasmus Paludan siger til Redox, at han tager afstand fra alt, der har noget med vold at gøre, om det så er udøvelse, trusler eller opfordringer. Han tager desuden afstand fra Cammilla Kürsteins forhold til Peter Madsen og siger, at hun ikke længere er velkommen til Stram Kurs’ demonstrationer. Partilederen vil desuden undersøge Mickey Gravgaards udtalelser.
Om Facebookgruppen “Stram Kurs-supportere” siger Rasmus Paludan, at partiet ikke har noget med gruppen at gøre. Forelagt at partiets folketingskandidat Søren Grinderslev er administratori i gruppen siger Paludan, at han vil bede Grinderslev stoppe sin deltagelse i gruppen.
Mickey Gravgaard siger til Redox, at han “ikke ønsker at slås med nogen”, og at hans kommentar om tjærre og fjer “blot var for sjov”. Han afbryder dog telefoninterviewet inden Redox’ journalist kan nå at spørge ind til resten af hans truende opslag i Facebookgruppen. Redox har efterfølgende kontaktet ham via sms. Mickey Gravgaard er ikke vendt tilbage på henvendelsen.
Gravgaards trusler om vold er efter interviewet blevet slettet.
","Det gik ikke stille for sig, da Rasmus Paludan og to håndfulde sympatisører i lørdags ville marchere gennem Nørrebro. Gruppen samledes på Bispebjerg Station på grænsen til Nordvestkvarteret, hvor Paludan i første omgang forsøgte at stikke af fra politiet – på trods af, at han var til stede med sine livvagter fra PET. Demonstrationen var, …
",Redox,['Nyheder']
0,2280,https://redox.dk/nyheder/nazister-vil-marchere-i-koebenhavn-til-minde-om-frikorps-danmark/,2018-01-25 20:13:29,2018-07-17 20:13:47,Nazister vil marchere i København til minde om Frikorps Danmark,"Søndag den 4. februar har miniorganisationen ‘Det Nordiske Broderskab’ (DNB) planlagt en demonstration på Rådhuspladsen i København. Den skal starte klokken 12, og bevæger sig ifølge DNB til Mindelunden ved Ryvangen, hvor de vil hædre de østfrontsfrivillige fra Frikorps Danmark. Det er til trods for, at Mindelunden mindes de modstandsfolk, der kæmpede mod den nazistiske besættelse af Danmark under Anden Verdenskrig.
DNB er en nazistisk organisation, der har eksisteret på nettet et par år. De har aldrig gennemført aktiviteter i det offentlige rum. Den ledende figur er Sandy Steen Kristensen, der bor i Nordjylland. Hans nærmeste samarbejdspartnere er Jørgen Grønhøj i København, der tidligere har været aktiv i miljøet omkring Danmarks Nationale Front (DNF), samt den tidligere DNSB’er Martin Grønmark fra Odense. Sidstnævnte omtaler sig selv som “oberstløjtnant i DNB”.
Jørgen Grønhøj er en del af en lille gruppe københavnske nazister, primært fra Sydhavnsområdet og Amager, der ikke er velkomne i DNF længere. Det har fået dem til at engagere sig med Sandy Steen Kristensen og DNB.
Jørgen Grønhøj ved en For Frihed-demonstration i januar 2016. (Foto: Researchkollektivet Redox)
I konflikt med DNF
I det hele taget er relationen mellem DNB og DNF ganske speciel. Sandy Steen Kristensen har et godt forhold til Paw Pinstrup Nielsen, der er leder af DNF’s afdeling i Skive. Det var den lokalafdeling, der stod bag en planlagt demonstration i Viborg i efteråret.
Demonstrationen endte med at blive aflyst, fordi DNF’s planer blev afsløret, og de efterfølgende ikke kunne samle folk nok. Aflysningen skete i pressen med henvisning til, at “mere yderligtgående” personer ville deltage – det var en henvisning til Sandy Steen Kristensen og DNB. Ifølge Redox’ oplysninger var det DNF’s leder, Oliver Cox, der pressede Skive-afdelingen til at aflyse demonstrationen.
Aflysningen af demonstrationen gav ikke bare kurer på tråden mellem sjællænderne og jyderne i DNF. Den forårsagede også, at DNB blev rasende på Oliver Cox og resten af DNF’s sjællandske ledelse. Nazisterne i DNB anså nazisterne i DNF som kujoner, og i interne snakke i DNB truede Sandy Steen Kristensen med at tæske DNF-lederen Oliver Cox, ligesom han omtalte DNF’s medlemmer som ‘tabere’.
Blandt de fleste DNF’ere anses DNB som en meget lille og ubetydelig organisation, der ikke er værd at bruge tid på. Enkelte DNF’ere har dog stadig sociale bånd til DNB-medlemmerne.
Trusler mod DNSB-leder
Forholdet til DNSB, Danmarks Nationalsocialistiske Bevægelse, er også noget rodet. DNB har forsøgt at få DNSB til at deltage ved demonstrationen den 4. februar, men har ikke fået nogen reaktion. Det fik Sandy Steen Kristensen til at skrive følgende om DNSB’s leder Esben Rohde Kristensen og partiets hovedkvarter i Greve syd for København:
“Jeg regner med Martin (Martin Grønmark, tidligere DNSB’er, red.) og jeg kommer over om fredagen (2. februar, red.) og så bruger vi lørdagen på og samle tropperne og så tager vi ud til Esben når manden ikke svarer så må vi jo ud vi greve:-) Men kender vejen.”
Han fortsætter: “Enten er han med os. Ellers må jeg hellere fortælle ham på en pæn måde at vis han føler sig truet af taberne fra DNF så skal Führer ss her sku få ham til og ryste når jeg sætter min 6er (revolver, red.) op i hovedet på ham og siger at huset nu tilhører DNB! Så ham der støtter ham må hellere finde porten og resten kan blive vis de gør som Führeren på sjælland.”
“Führeren på Sjælland”, der bliver henvist til, er Jørgen Grønhøj.
Da Redox ringer til Sandy Steen Kristensen, fortæller han dog, at det ikke er ham der har truet Esben. Det er derimod DNF, der har truet DNSB for at overtage deres hus i Greve, hvilket har medført en masse ballade. Han siger, at DNB intet vil have med huset at gøre.
Han fortæller videre, at han skal mødes med Esben sammen med tre andre fra DNB for at lægge fælles planer for demonstrationen den 4. februar.
“Så skal vi snakke om […] hvad hans problem er med DNF. Fordi så er den letteste løsning […] så sætter vi os ned og snakker med dem (DNF, red.), og får det løst sådan, at de måske kunne få deres eget hus.”
Hvis konflikten med DNF derefter ikke kan løses, har Sandy Steen Kristensen dog andre metoder.
“Hvis de så ikke vil makke ret, så må ni-millimeteren (9mm pistol, red.) jo frem, så er den jo ikke længere, kort og kontant. Jeg ved ikke hvordan de er vant til at gøre alle andre steder. Jeg er sådan en type der, hvis det er sådan at jeg ikke kan få det som jeg vil have det, så må jeg jo handle” siger han til Redox.
Martin Grønmark, DNB’s mand på Fyn, heiler ved nazikoncert i DNSB’s hus i Greve i 2010. (Foto: Researchkollektivet Redox)
SS-hyldest
DNB skriver på sin hjemmeside, at demonstrationen sker for at “demonstrere imod den stigende indvandring/invasion i Danmark og den stigende ligegyldighed der er for national stolthed. Danmark er ikke et stykke jord, det er vores hjem og vi mener at døren skal låses nu.”
Internt skriver DNB-lederen Sandy Steen Kristensen, at demonstrationen slutter ved Mindelunden, hvor de “lægger en krans for de faldne Frikorps danmark soldater som faldt under krigen”. Frikorps Danmark var et korps af frivillige danskere, der kæmpede på Hitlers side på Østfronten under Anden Verdenskrig.
Og netop fascinationen af Hitlertyskland og den historiske nazisme fylder meget i DNB og især for leder Sandy Steen Kristensen. Han poster jævnligt billeder af SS-symboler, bruger nazistiske talkoder som 14-88 og skriver åbenlyst antisemitiske holdninger.
Et offentlig facebookopslag fra november sidste år lyder f.eks.: “Ja til nationalisme! Død over de røde! Meine Ehre Heißt loyaliteten für Meine Familien! 46! 88 Alles!!!”
DNB siger selv, at deres demonstration er lovligt anmeldt. Det har ikke været muligt for Redox at få bekræftet.
","Søndag den 4. februar har miniorganisationen ‘Det Nordiske Broderskab’ (DNB) planlagt en demonstration på Rådhuspladsen i København. Den skal starte klokken 12, og bevæger sig ifølge DNB til Mindelunden ved Ryvangen, hvor de vil hædre de østfrontsfrivillige fra Frikorps Danmark. Det er til trods for, at Mindelunden mindes de modstandsfolk, der kæmpede mod den nazistiske …
",Redox,['Nyheder']
0,708,https://redox.dk/nyheder/enmandshaeren-og-de-16-procent/,2017-07-02 20:46:25,2017-10-03 09:57:51,Enmandshæren og de 16 procent,"Daniel Carlsen forlader politik. Det medfører lukningen af et af de mest ambitiøse højreradikale projekter i nyere tid.
Den 24. juni i år meddelte Daniel Carlsen, at han efter 9 år som “offentlig politisk person” vil stoppe sine politiske aktiviteter. Carlsen har siden 2011 fungeret som leder af Danskernes Parti, men vil nu rette fokuset på sit privatliv. Carlsen er for nylig blevet far for anden gang. Efter den beslutning valgte de tilbageværende i Danskernes Partis ledelse at nedlægge partiet.
På partiets seksårs fødselsdag den 11. juni i år medvirkede Carlsen i en podcast produceret af to danske alt-right-sympatisører. Her bedyrede han at partiet, på trods af en vis stilstand, stadig eksisterede og var aktive. Han forklarede den mindskede aktivitet med, at Danskernes Parti havde arbejdet på de indre linjer i forbindelse med en række sigtelser for racisme.
Beslutningen om at partiet lukker er alligevel ikke chokerende. Carlsen og partiet har været meget stille på de sociale medier det seneste halve år og deltog, i modsætning til de seneste to år, ikke på årets Folkemøde. Ydermere tabte Daniel Carlsen i februar en sag i Ligebehandlingsnævnet, da han forsøgte at få økonomisk erstatning fra en tidligere arbejdsgiver, der havde fyret ham. Det anså Carlsen som diskrimination på baggrund af hans politiske overbevisning og offentlighed om samme, men han fik ikke medhold i nævnet.
Daniel Carlsen har ikke ønset at medvirke i denne artikel.
Overraskelse og hån
Partiledelsens beslutning om at lukke og slukke kom som en overraskelse for de menige medlemmer. Det fortæller Michael Flemming Gudjohnsen, der indtil partiets nedlæggelse fungerede som regionsformand i Midtjylland, til Redox. Han var desuden opstillet som partiets spidskandidat i Aarhus Kommune ved det kommende kommunalvalg.
“At partiet skulle nedlægges kommer ligeså meget bag på mig, som alle andre – [jeg] hørte det først efter pressemeddelelsen var udgivet”. Han fortsætter: “Jeg vidste det ganske enkelt ikke, og havde da heller ikke fantasi til at forestille mig dette”. Han tilføjer, at han heller ikke efter at pressemeddelelsen udkom har fået noget information om beslutningen eller været i kontakt Carlsen og de andre ledelsesmedlemmer.
Gudjohnsen har dog snakket med andre regionsformænd og menige medlemmer og siger, at “stemningen er udmærket trods alt”. Gudjohnsen kan ikke kaste yderligere lys over Carlsens beslutning, men han synes “naturligvis at beslutningen er en kedelig løsning, og at der burde have været gjort mere for finde en anden formand, end blot at lukke ned.”
“Hvad der sker herfra er uvist,” afslutter han.
Det centrale københavnske partimedlem Lars Hartvig har reageret på beslutningen ved at skrive et Facebook-opslag med teksten “Kampen Fortsætter”. Hvor kampen fortsætter ønsker Hartvig ikke at uddybe overfor Redox.
Hartvig ses her ved partiets sommerfest i København i august 2013. (Foto: Redox)
Fra andre grene af det højreradikale miljø bliver Carlsens beslutning ikke mødt med samme overbærenhed. Anders Gravers Pedersen fra Stop Islamiseringen Af Danmark (SIAD) udtrykker i et Facebook-opslag sin skuffelse over Danskernes Parti og Carlsens beslutning om at trække stikket ved at kalde beslutningen “flabet” og “fej”. I samme ombæring inviterer Gravers Danskernes Partis medlemmer til at blive medlemmer i SIAD.
De 16 procent
Danskernes Parti blev stiftet i 2011 som en udbryderfraktion af Danmarks Nationalsocialistiske Bevægelse. Igennem en række kampagner og mediesager har partiet forsøgt at gøre opmærksom på det, de selv kalder “moderne nationalisme” efter forbillede fra Tyskland og Sverige. Danskernes Parti har forsøgt at fremstille sig som et alternativ til Dansk Folkeparti, som det eneste parti, der har villet varetage “danske interesser og værdier”.
Danskernes Parti stillede op i fire regioner og fem kommuner ved kommunalvalget i 2013 og fik i alt mere end 6000 stemmer.
Partiet har fra starten været et ambitiøst projekt og har iscenesat sig med en kernetro på at kunne forandre dansk politik. Selvom de mange stemmer udløste en pæn portion valgpenge, så var valget ikke en succes for Danskernes Parti, af den simple årsag, at de var langt fra at få repræsentation i nogle byråd og regionsråd. I kølvandet på valget oplevede Danskernes Parti ingen vækst. Derimod forlod flere ledelsesmedlemmer partiet, og det lykkedes aldrig at opbygge en stabil partiorganisation. I stedet har Daniel Carlsen gang på gang måttet trække det største læs. Dette kan være årsagen til at Daniel Carlsen søgte mod udlandet. De seneste år har den nu afgåede partileder brugt en stor del af sin tid på at gæste svenske, tyske og ukrainske nynazistiske organisationer. Selvom det lykkedes at opbygge et bredt internationalt netværk, så har det ikke givet pondus på hjemmebanen.
Den 13. august 2016 havde Danskernes Parti indkaldt til pressemøde i Den Sorte Diamant i København, ved mødet fremlagde Daniel Carlsen sammen med resten af ledelsen resultatet af en meningsmåling partiet havde fået udført. (Foto: Redox)
I august sidste år annoncerede Daniel Carlsen, at han havde en nyhed, der “ville ændre Danmarks fremtid” og at han garanterede at Danskernes Parti ville komme i Folketinget. På et pressemøde fortalte han derefter om en Gallup-undersøgelse, der viste, at op mod 16 procent af vælgerne ville overveje at stemme på Danskernes Parti, hvis de blev opstillingsberettigede. Det var et vigtigt boost til partiets langstrukne kamp for at indsamle de lidt over 20.000 underskrifter, der er påkrævet for at kunne stille op til Folketinget.
Men Carlsens pressetække, der har betydet, at selv små aktioner har fået stor medieopmærksomhed, var ikke nok. I januar kunne Modkraft.dk fortælle, at Danskernes Parti manglede mere end 15.000 underskrifter for at blive opstillingsberettigede. Optimismen efter 16 procents-undersøgelsen forsvandt som dug for solen fra de menige medlemmer og nedturen startede.
Nu har partilederen, der af norske Aftenposten blev kaldt “højrefløjens golden boy” kastet håndklædet i ringen og i samme åndedrag dræbt sit livsværk. De 16 procent må vente tålmodigt på en ny frelser.
","Daniel Carlsen forlader politik. Det medfører lukningen af et af de mest ambitiøse højreradikale projekter i nyere tid. Den 24. juni i år meddelte Daniel Carlsen, at han efter 9 år som “offentlig politisk person” vil stoppe sine politiske aktiviteter. Carlsen har siden 2011 fungeret som leder af Danskernes Parti, men vil nu rette fokuset …
",Redox,['Nyheder']
0,4196,https://redox.dk/nyheder/nye-borgerlige-spidskandidat-paa-frederiksberg-er-konspirationsteoretiker-vi-er-midt-i-et-covid-terrorangreb/,2021-10-27 14:13:42,2021-11-07 16:41:59,Nye Borgerlige-spidskandidat på Frederiksberg er konspirationsteoretiker: “Vi er midt i et covid-terrorangreb”,"Redox kan nu afsløre, at endnu en Nye Borgerlige-spidskandidat er konspirationsteoretiker. Vaccinemodstand, farlig selvmedicinering og konspirationsteorier er blot noget af det spidskandidaten for Nye Borgerlige på Frederiksberg, Helle Rosenvig, spreder på nettet.
Hvad har Mette Frederiksen, Martin Rossen og Magnus Heunicke til fælles, udover at have besiddet poster i den socialdemokratiske regering? De tager alle del i et komplot i ledtog med Bill Gates, WHO og FN. Det drejer sig om at gennemføre “agenda 21” for at indføre en ny verdensorden. Det er i hvert fald den forklaring Helle Rosenvig giver til sine følgere på Facebook og Twitter, når de spørger hende hvorfor corona-restriktionerne er så vidtgående, hvis sygdommen er ufarlig, sådan som hun påstår.
“Vi er midt i et covid-terrorangreb”
I et facebookopslag i september 2020 sammenlignede Helle Rosenvig Folketingets håndtering af coronapandemien med straffelovens definition af terrorisme.

I kommentarsporet under opslaget løfter Helle Rosenvig sløret for hvor inspirationen til sammenligningen er fundet. Hun forklarer til en følger, at hun for et par år siden begyndte at tænke, at indvandringen til Danmark var til for at flytte fokus fra den virkelige dagsorden, “agenda 21” og spørger så, om følgeren har set ”De grønne monstre” på Bitchute. Bitchute er en videodelingsside, der er skabt for at omgå fjernelse af videoer og censurering på Youtube. I dag er de største videoer på siden alle konspirationsteorier om corona-pandemien.
Screenshot fra videoen “De Grønne Monstre”, som Helle Rosenvig har delt på Facebook.
I videoen “De grønne monstre” bliver det forklaret hvordan den danske regering er endt med at være i lommen på Bill Gates gennem sine forpligtelser til at gennemføre FN-planen agenda 21. Planen, agenda 21 og den efterfølgende agenda 2030, er virkelige nok. Det er nemlig det vi i dag kender som FN’s verdensmål. Men ifølge konspirationsteoretikerne er agendaen at omstyrte verdenssamfundet med corona-pandemi og klimakrise. To kriser, der ifølge konspirationsteoretikerne er fiktive.
I Danmark har konspirationerne omkring Agenda 21 ført til dannelsen af partiet Jorden Frihed Kundskab 21, JFK21. Konspirationsteorien har sin oprindelse på den yderste højrefløj i USA og er blevet drevet frem af bevægelsen John Birch Society (JBS). Det er en antikommunistisk konspirationsteorietisk bevægelse, der slog sine folder i 50’erne og 60’ernes kommunistforskrækkede USA, men stadig den dag i dag leverer konspiratorisk tankegods til højrefløjen. Ifølge JBS er Agenda 21 en sammensværgelse, som vil skabe en fusion af kapitalisme og kommunisme gennem “nedsmeltningen” af verdensøkonomien. Med coronapandemiens fremtog tilføjede konspirationsteoretikere staternes krisehåndtering til deres teori om agenda 21. De påstår nu, at pandemien er falsk og blot er en måde at give stater magt til at gennemføre agendaen.
At Helle Rosenvig køber ind på konspirationsteorierne står klart. Hun opfordrer jævnligt sine følgere til selv at undersøge Agenda 21, når de spørger hende hvordan det hele hænger sammen. Til Redox forklarer Helle Rosenvig, at “Agenda 21” er noget man kan google og se er officielt hos World Economic Forum. Hvordan man så kan se, at planerne indbefatter en ny verdensorden og en fabrikeret pandemi for at fremme agendaen forklarer Helle Rosenvig ikke.
På sin twitterprofil, som Helle Rosenvig har oprettet for at kunne tale friere end på sin Facebook, skriver hun at de døde i kisterne i Italien ”naturligvis også er løgn”. Til Redox forklarer Helle Rosenvig, at Berlingske har skrevet, at sars 2 blev fundet i Europa før 2020.

Selvmedicinering med hestemedicin
Med sin uddannelse som farmaceut falder det Helle Rosenvig let at udtale sig om medicinske muligheder for at behandle corona. Hun foreslår på sin twitterprofil at give ivermectin, og i et andet opslag foreslår hun at give de ældre en højdosis af malariamedicinen hydroxychloroquin kombineret med zink.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Til Redox’ spørgsmål om den alternative medicinering forklarer Helle Rosenvig at der findes gode studier for virkningen af d-vitamin, ivermectin og hydroxychloroquin.
På Lægemiddelstyrelsens hjemmeside kan man dog finde kraftige advarsler mod at behandle corona med ivermectin og hydroxychloroquin. Der har været forsøg med begge, men resultaterne har været svingende og der findes flere alvorlige bivirkninger, hvorfor behandlingen frarådes.
","Redox kan nu afsløre, at endnu en Nye Borgerlige-spidskandidat er konspirationsteoretiker. Vaccinemodstand, farlig selvmedicinering og konspirationsteorier er blot noget af det spidskandidaten for Nye Borgerlige på Frederiksberg, Helle Rosenvig, spreder på nettet. Hvad har Mette Frederiksen, Martin Rossen og Magnus Heunicke til fælles, udover at have besiddet poster i den socialdemokratiske regering? De tager alle …
",Redox,['Nyheder']
0,3468,https://redox.dk/nyheder/stram-kurs-soesterparti-paa-vej/,2020-04-05 17:10:24,2020-04-05 17:10:24,"Stram Kurs-søsterparti lanceres under nyt navn, når teknikken er på plads","I denne uge kom afgørelsen: Stram Kurs må ikke indsamle nye vælgererklæringer før september 2022. I praksis betyder det, at partiet ikke kan stille op til Folketingsvalg med mindre det sker senest 27. oktober i år, hvor de hidtil indsamlede vælgererklæringer forældes.
Valgnævnets afgørelse var ikke en overraskelse for partiet. Allerede i februar udtalte Rasmus Paludan til Berlingske:
“Jeg gør mig ingen som helst forestillinger om, at nævnet ikke vil straffe mig og partiet, selv om jeg ikke mener, at vi har gjort noget som helst galt.”
Netop den forventning betød, at Stram Kurs i vinters gik i gang med forberedelserne til en rebranding under nyt navn. Det arbejde er ved at være færdigt, fortæller John Lydeking Andersen fra Stram Kurs’ rigsledelse til Redox:
“Vi skal have helt styr på teknikken, så vi får løst problemet med dubletter,” siger han med henvisning til Valgnævnets afgørelse, der netop handlede om forekomsten af dubletter blandt de emails, som Stram Kurs indsendte i forbindelse med indsamlingen af vælgererklæringer.
Når det problem er løst lanceres det nye søsterparti. Navnet er ikke endeligt afgjort, fortæller John Lydeking Andersen til Redox, men siger, at ‘Hard Line’ er en af mulighederne.
Partinavn og domæne er klar
5. februar, samme dag som sagen om Stram Kurs’ vælgererklæringer i første omgang skulle have været afgjort, blev et nyt partinavn godkendt: Hard Line, altså en engelsk oversættelse af det nuværende partinavn.
To dage senere blev en forening med samme navn registreret i CVR. Foreningen er hjemmehørende hos John Lydeking Andersen i København.
Allerede den 2. februar, dagen efter interviewet i Berlingske, blev domænet hard-line.dk købt. Hardline.dk var optaget af anden part.
Et par uger efter, den 25. februar, medvirkede Rasmus Paludan i podcasten Nordens Grænse. Her fortalte han, at partiet havde fundet et nyt navn, der snart skulle offentliggøres. Han løftede også sløret for, at Stram Kurs vil stille op under eget navn til kommunalvalget samtidig med at søsterpartiet indsamler vælgererklæringer med henblik på at blive opstillingsberettiget til næste folketingsvalg.
John Lydeking Andersen siger til Redox, at partiet “gerne vil have valgmuligheder” når det kommer til partinavnet, men bekræfter, at Hard Line er registreret med henblik på at kunne bruges til indsamling af vælgererklæringer.
","I denne uge kom afgørelsen: Stram Kurs må ikke indsamle nye vælgererklæringer før september 2022. I praksis betyder det, at partiet ikke kan stille op til Folketingsvalg med mindre det sker senest 27. oktober i år, hvor de hidtil indsamlede vælgererklæringer forældes. Valgnævnets afgørelse var ikke en overraskelse for partiet. Allerede i februar udtalte Rasmus …
",Redox,['Nyheder']
0,2783,https://redox.dk/nyheder/afsloering-200-svenske-nynazister-og-ultranationalister-paa-vej-til-koebenhavn/,2019-03-11 13:43:28,2019-03-11 13:43:28,Afsløring: 200 svenske nynazister og ultranationalister på vej til København,"Lørdag den 16. marts samles cirka 200 medlemmer og sympatisører af partiet Alternativ för Sverige til konference og fest i København. Arrangementet skal kickstarte partiets valgkamp frem mod EU-parlamentsvalget, der finder sted den 26. maj.
Alternativ för Sverige ledes af tidligere Sverigedemokrater, der enten er blevet ekskluderet eller selv gået fra partiet. De har bygget alliancer med blandt andre tidligere medlemmer af det nynazistiske Svenskarnas Parti, der lukkede i 2015, samt andre dele af det nynazistiske miljø i Sverige.
Redox kan nu afsløre, at de svenske nazister vil gennemføre deres konference på Comwell Konferencecenter, der er en del af Bella Center-komplekset på Vestamager. Efter konferencen er der middag og fest samme sted. Partiet har desuden formidlet mulighed for, at medlemmerne kan overnatte på et af de hoteller, der også ligger i messe- og konferencekomplekset.
Bred kreds af nazister
Initiativet til at danne Alternativ för Sverige blev taget af en gruppe tidligere medlemmer af Sverigedemokraternas ungdomsorganisation. Efter de havde taget magten i moderpartiets vigtige afdeling i Stockholm blev de ekskluderet af partitoppen omkring Jimmie Åkesson. Det blev starten på en stor udrensning, hvor Åkessons “Skåne-fløj” for alvor cementerede sin kontrol over partiets retning. De, der arbejdede for en anden retning, blev ganske enkelt smidt ud. Det kan du læse mere om her og her.
Men de ekskluderede forlod ikke politik. En gruppe unge eks-Sverigedemokrater lancerede i stedet et parti, der meget hurtigt flød sammen med den raceideologiske højreradikale bevægelse. Alternativ för Sverige tog navn efter det tyske parti Alternativ für Deutschland, der også har store overlap med naziscenen.
Det nye svenske parti har blandt andet tiltrukket tidligere medlemmer af de to nu lukkede partier Nationaldemokraterna og Svenskarnas Parti, ligesom medlemmer af den Hitler-hyldende bevægelse Nordiska Motståndsrörelsen er gået over til Alternativ för Sverige.
Sidste år kortlagde mediet Expo partiets kandidater op til det svenske valg. 28 af 44 granskede kandidater havde enten haft samkvem med nazimiljøet, delt nazistiske eller fascistisk propaganda på internettet eller skrevet positive kommentarer om raceideologiske grupper. Flere af kandidaterne havde spredt antisemitiske konspirationsteorier.
Valgkamp fra Danmark
Partiet fik 0,3 procent af stemmerne ved efterårets Riksdagsvalg i Sverige. Alligevel er partiet fulde af optimisme frem mod forårets EU-parlamentsvalg – og valgkampen lanceres i København.
“I Danmark bliver Alternativ för Sverige taget i mod med åbne arme. Samtlige lokaliteter vi har kontaktet ville gerne tage imod os. Men her i Sverige får vi blankt nej, fordi dem, der lejer lokaler ud, er bange for at få kritik i massemedierne,” siger partiformand Gustav Kasselstrand på partiets hjemmeside.
Redox har kontaktet Comwell Konferencecenter, hvor Alternativ för Sverige holder sin konference og fest. De har ikke ønsket at udtale sig om sagen.
“Alle er velkomne”
Comwells pressemedarbejder Simon Verheij bekræfter overfor Redox, at Alternativ för Sverige-mødet skal afholdes i deres konferencecenter på Amager, men siger, at de ikke var opmærksomme på arrangementet før Redox’ henvendelse:
“Det er kun kommet os for øre, fordi at du har fundet ud af det og ringer og siger det”.
Comwell kommer dog ikke til at reagere på den nye viden om hvilket parti, der står bag arrangementet:
“Da det er et lovligt parti, kan vi ikke nægte dem adgang, uanset hvad man så måtte mene om dem,” siger han og fortsætter:
“Når man booker hos os er man hverken forpligtet til at fortælle, hvad det er for et møde eller hvem man er som organisation. Så længe man overholder de gældende love og regler, så kan vi ikke nægte ytringsfriheden eller forsamlingsretten. Hvis vi begyndte at nægte nogen adgang, uanset om vi synes om dem eller ej, så ville vi jo faktisk bryde loven.”
Comwells presseansvarlige oplyser desuden, at der ikke iværksættes nogen særlige forholdsregler i forbindelse med mødet, men siger, at hvis der er nogen af de ansatte med minoritetsbaggrund, som ikke har lyst til at arbejde på dagen, så finder hotellet “en løsning på det”.
","Lørdag den 16. marts samles cirka 200 medlemmer og sympatisører af partiet Alternativ för Sverige til konference og fest i København. Arrangementet skal kickstarte partiets valgkamp frem mod EU-parlamentsvalget, der finder sted den 26. maj. Alternativ för Sverige ledes af tidligere Sverigedemokrater, der enten er blevet ekskluderet eller selv gået fra partiet. De har bygget …
",Redox,['Nyheder']
0,2296,https://redox.dk/nyheder/drama-blandt-hojreradikale-bloggere-uriasposten-taget-som-gidsel/,2018-02-21 20:27:42,2018-07-17 20:30:40,Drama blandt højreradikale bloggere: Uriasposten taget som gidsel,"Mandag gik den højreradikale blog Uriasposten i sort, eller rettere sagt i hvidt. Dét, der mødte bloggens besøgende, var nemlig blot en hvid skærm med teksten “Uriasposten er gået i betalingsstandsning – den er forhåbentligt snart tilbage”.
Meldingen førte til undren blandt flere læsere af bloggen, og muligheden for et hackerangreb blev diskuteret flere steder på Facebook. Det var dog ikke dog ikke ondsindede hackere der stod bag.
Onsdag formiddag publicerede en anden højreradikal blog, Snaphanen, der drives af Uriasposten-redaktør Kim Møllers gode ven Steen Raaschou, en indlæg om situationen. Det lød i al sin kortfattethed:
“Kim Møller har bedt mig fortælle, at Uriaspostens teknikker Kim Poulsen, har taget bloggen ned, fordi Møller ikke har svaret på en fem dage gammel mail, hvori Poulsen beder om flere penge. Kim Møller har som bekendt været i sommerhus i fem dage.
Da Kim Møller nu ikke længere har hverken Facebook eller blog, meddeler han sig her eller på Hodja, hvis yderligere skulle blive nødvendigt. Det lyder på ham, som om teknikker Kim Poulsen har overspillet sine kort, endegyldigt har fyret sig selv, og gjort sig til persona non grata blandt Uriaspostens venner. Meget trist sag for alle parter. Mere følger hvis bloggen ikke kommer op.”
Ordlyden på Uriaspostens forside havde onsdag morgen også ændret karakter. Besøgende blev nu mødt med teksten: “Uriasposten er gået i betalingsstandsning – men trepartsforhandlingerne er i fuld gang :-)”.
Onsdag middag kom Uriasposten online igen efter at have været utilgængelig for offentligheden i næsten tre døgn. Kort efter publicerede bloggen et kortfattet indlæg der lød:
Uriasposten har været offline et par dage på grund af problemet med ‘webmasteriet’. Det er løst nu, og der er lavet en aftale om overgang til anden webmaster, der kan stå for det tekniske på bloggen. Jeg er blogger – ikke IT-nørd.
Kontroversiel person på den yderste højrefløj
Kim Poulsen er selv et kendt ansigt på den yderste højrefløj. Udover at være teknisk ansvarlig for Uriasposten har han de sidste mange år selv været aktiv blogger under aliaset Kimpo. Under det alias har han markeret sig med et udtalt kvindehad samt både antisemitiske og antimuslimske holdninger.
Ved efterårets kommunalvalg var han kandidat for det højreradikale miniparti Stram Kurs i Københavns Kommune. Han fik ved samme lejlighed en blog på partiets hjemmeside, hvor han de seneste måneder har huseret, når han ikke har været gæsteblogger på Uriasposten.
Læs mere om Kim Poulsens engagement i Stram Kurs og om hans tid som blogger i artiklen “Kvindehader, nazist og advokat til valg for nyt parti”
Konflikten mellem Kim Møller og Kim Poulsen er ikke opstået ud af det blå. De senere år har Kim Poulsen nemlig rettet en hård kritik mod hans venner i den højreradikale blogosfære og deres støtte til Dansk Folkeparti og Nye Borgerlige. Den konflikt handler om Kim Poulsens private økonomiske og arbejdsmæssige forhold, som han mener bliver skadet af de to partier. I stedet stemte han efter eget udsagn på Enhedslisten ved seneste valg.
Situationen har skabt en del ballade blandt de højreradikale bloggere og har bl.a. medført at Kim Poulsen i høj grad er blevet ekskluderet fra sociale arrangementer i miljøet. Han er dog blevet modtaget med åbne arme i Stram Kurs.
De seneste dages begivenheder har da heller ikke gjort Kim Poulsen mere populær. I kommentarsporet til Snaphanens artikel omtales han bl.a. som en “typisk tosse” og en “sølle-sølle personage” mens For Friheds tidligere fotograf Eyvind Dekaa ikke lægger fingre imellem og kalder Kimpo for “et røvhul”.
Redox har forgæves forsøgt at få en kommentar fra Uriaspostens redaktør Kim Møller. Webmasteren Kim Poulsen er heller ikke vendt tilbage til Redox med en kommentar om situationen.
","Mandag gik den højreradikale blog Uriasposten i sort, eller rettere sagt i hvidt. Dét, der mødte bloggens besøgende, var nemlig blot en hvid skærm med teksten “Uriasposten er gået i betalingsstandsning – den er forhåbentligt snart tilbage”. Meldingen førte til undren blandt flere læsere af bloggen, og muligheden for et hackerangreb blev diskuteret flere steder …
",Redox,['Nyheder']
0,698,https://redox.dk/nyheder/nye-borgerlige-aktivist-dobbeltorganiseret-i-danskernes-parti/,2017-04-20 09:45:02,2017-10-03 12:18:00,Nye Borgerlige-aktivist dobbeltorganiseret i Danskernes Parti,"Det seneste halve års tid har Nye Borgerlige og For Frihed-aktivisten Ninna Martina Moeskær været aktiv i det nynazistiske parti Danskernes Parti. Det kan Redox nu dokumentere.
Da den første PEGIDA-demonstration i København blev afholdt i januar 2015, var Ninna Martina Moeskær blandt deltagerne. Foto: Redox.
Ninna Martina Moeskær har de seneste år været aktiv i det nationalkonservative miljø i København omkring den danske PEGIDA-bevægelse, For Frihed, og Nye Borgerlige. Men i efteråret 2016 meldte hun sig i al hemmelighed ind i Danskernes Parti, der har Daniel Carlsen i spidsen.
I slutningen af oktober sidste år skrev hun i partiets hemmelige, interne Facebookgruppe:
Hej. Nu har jeg endelig meldt mig ind i DP, og håber dermed også at jeg kan føle mig mere velkommen i flokken fremover, end det har været tilfældet på blandt Folkemødet de sidste par gange jeg har mødt jer. Gruppen kan godt synes at være lidt indesluttet og en anelse utilnærmerlige. Alt jeg vil, er bare at være med i kampen om et Danmark for danskere, sammen med andre danskere.”
Tidligere har hun gjort Danskernes Parti selskab, i forbindelse med deres deltagelse i Folkemødet på Bornholm.
Ninna Martina Moeskær har ikke ønsket at oplyse til Redox, hvorvidt hun stadig er medlem af Danskernes Parti.
Ninna Martina Moeskær proklamerede sit medlemskab af Danskernes Parti i partiets hemmelige Facebookgruppe den 23. oktober 2016.
En del af fællesskabet
Der gik dog mindre end en måned fra indmeldingen i Danskernes Parti til hun på sin Facebookprofil annoncerede, at hun var blevet medlem af Nye Borgerlige:
“Nu kan det vist ikke være nogen hemmelighed mere, at jeg er medlem af Nye Borgerlige. Efter at have flirtet lidt imellem flere partier, stod det efter et års tid klart for mig, at jeg havde mest tilfælles med Nye Borgerlige end andre partier. De er stormet frem. Jeg har aldrig været medlem af noget parti før. Tak for et fedt årsmøde igår,” lød det i november. Parallelt med Nye Borgerlige-medlemskabet fortsatte hun sin aktivitet i Danskernes Partis interne Facebookgruppe.
Siden da er hun lynhurtigt blevet en del af partiets afdeling i København. På Facebook publicerer hun jævnligt billeder fra partiets arrangementer. Udover årsmødet i november har hun deltaget i blandt andet partiets fredagsbar, generalforsamlingen i lokalafdelingen og et større medlemsarrangement i Århus.
Ninna Martina Moeskær ses her, i lys trøje, ved Nye Borgerliges årsmøde i november 2016. Foto: Redox.
Antimuslimen bag burkaen
Ninna Martina Moeskær laver dog også politik udenfor partierne. Hun var med til at danne Pegida i Sverige i 2015 og deltog i organisationens demonstration i Göteborg i april 2015 og i Malmö to måneder senere.
Under demonstrationen i Göteborg holdt hun tale og sagde blandt andet:
Jeg ser på koranen på samme sätt (måde, red.) som jeg ser på Hitler’s Mein Kampf. Den er krigerisk. (…) At hade islam er ikke en fobi, men bare ren fornuft. (…) Islam kan samlignes med en multiresistent bakterie der æder sig ind i vores samhällskropp (samfundskrop, red.). Den sidder og venter på at angribe hele sammenholdsorganismen, slå alt ihjel på sin vej for at kunne oprette kalifatet.”
Ved PEGIDA Sveriges demonstration i Gøteborg i april 2015 talte Ninna Martina Moeskær. Hun ses her i grøn jakke ved demonstrationen. Foto: Robin Aron.
Hun deltog også i den første Pegida-demonstration i København i januar 2015 og har sidenhen været fast deltager i For Friheds demonstrationer.
På Facebook er hun med til at drive siden “Reredox Medkraft”, der løbende hænger antiracister ud med navn og foto. På siden er flere journalister også blevet hængt ud.
Derudover står hun bag Facebooksiden “Livet bag burkaen”. Beskrivelsen lyder: “En dansker sætter sig for at iklæde sig en burka for at finde ud af, hvordan livet bag burkaen er. Følg rejsen her med kontroversielle spørgsmål om islam!”
I Danskernes Partis interne facebookgruppe og på sin egen profil har hun flere gange fortalt om hvordan hun gik undercover ved et Hizb-ut-Tahrir-møde i niqab og har filmet og optaget lyd i smug. Det samme har hun med egne ord gjort i ihvertfald én moské.
Den 22. februar 2017 skrev Ninna Martina Moeskær i Danskernes Partis interne Facebookgruppe om sit undercover projekt.
Sidst men ikke mindst sidder hun i Dan Park-komitéen, hvor hun er sekretær for støttegruppen for den nazistiske provokunstner. Hun har desuden været aktiv i forskellige dyrerettighedsorganisationer, men blev udstødt, da hun begyndte at deltage i Pegida-demonstrationer.
Ninna Martina Moeskær har ikke ønsket at medvirke i artiklen. Nye Borgerlige har ikke svaret på Redox’ henvendelser.
","Det seneste halve års tid har Nye Borgerlige og For Frihed-aktivisten Ninna Martina Moeskær været aktiv i det nynazistiske parti Danskernes Parti. Det kan Redox nu dokumentere. Ninna Martina Moeskær har de seneste år været aktiv i det nationalkonservative miljø i København omkring den danske PEGIDA-bevægelse, For Frihed, og Nye Borgerlige. Men i efteråret 2016 …
",Redox,['Nyheder']
0,677,https://redox.dk/nyheder/det-var-en-nazist-som-satte-ild-til-bussen/,2016-08-27 07:19:46,2020-05-29 17:39:21,Det var en nazist som satte ild til bussen,"Den 27. august 2015 anholdes og sigtes Johnny, mistænkt for at have sat ild til en minibus og malet nazi-graffiti på asylcenteret Lyngbygård, der har til huse i Trustrup uden for Grenå, hvor han boede på daværende tidspunkt.
Johnny forblev varetægtsfængslet under hele efterforskningen af sagen, helt til han kom for retten i Randers den 17. december 2015. Han havde forud for retssagen erkendt sig skyldig i sigtelserne hvorfor sagen blev ført som en tilståelsessag og endte med en fængselsdom på 1½ år. I retssalen kom det frem at Johnny Bergenholtz Jensen tidligere er dømt for trusler, hærværk samt brandstiftelse.
Fra misbruger til ildspåsætter
I august 2014 inskrev Johnny Bergenholtz Jensen sig på et misbrugscenter i Jylland, for at komme et mangeårigt stofmisbrug til livs. Et stofmisbrug, der, kombineret med letantændeligt temperament, har ført til domme for ulovlig våbenbesiddelse, vold og trusler om vold.
Johnny er indskrevet på misbrugscenteret fra sommeren 2014 frem til februar 2015, hvor hans behandling afsluttes. Han flytter kort tid efter opholdet på misbrugscenteret, til landsbyen Trustrup uden for Grenå, for, ifølge kilder, at komme væk fra “det hele” og starte på en frisk.
Nazigraffiti i Johnnys nabolag
Før natten i august, hvor Johnny Bergenholtz Jensen satte ild til minibussen og lavede nazistisk graffiti, har asylcenteret Lyngbygård i Trustrup flere gange oplevet at blive udsat for racistisk og nazistisk betonet graffiti.
Både i juli, samt marts 2015 blev asylcenteret udsat for racistisk og nazistisk graffiti, deriblandt hagekors og teksterne ”Go home!”, ”Asylcenter nej!” og ”DNSB”. Graffitien begyndte samtidigt med at Johnny Bergenholtz Jensen flyttede til byen. Johnny tilstod, ved retssagen i december, også disse forhold.
Det er ikke første gang at Johnnys hjemby oplever en bølge af DNSB-relateret og racistisk graffiti. Horsens, hvor Johnny Bergenholtz Jensen boede fra 2009 til 2013, har af flere omgange i samme periode været plaget af nazi-graffiti. Ofte med DNSB som afsender.
En bølge af nazistisk graffiti-aktivitet i 2013 indehold bl.a. trusler mod et SF-medlem.
Johnny Bergenholtz Jensen ses her sammen med DNSB’s leder Esben Rohde Kristensen under en DNSB-koncert i 2011.
Johnny og DNSB
Johnny Bergenholtz Jensen er en gammel kending i danske nazistiske og stærkt højrenationale miljøer.
Han blev aktiv i Danmarks Nationalsocialistiske Bevægelse (DNSB) i slutningen af 00’erne, i Division Midtjylland, hvor lederen var Daniel Carlsen. Samme Carlsen som i dag er leder af Danskernes Parti. Frem til 2011 var Johnny, sammen med hans daværende kæreste, en central del af en lille gruppe af DNSB-medlemmer i Horsens området. Ekskæresten er nu er aktiv i Danmarks Nationale Front (DNF).
Johnny Bergenholtz Jensen var en af Carlsens faste fodsoldater og deltog i flere demonstrationer og løbeseddelsuddelinger. Det var ikke ualmindeligt at DNSB brød loven, hvilket bl.a. førte til at både Daniel Carlsen og Johnny Bergenholtz Jensen blev anholdt ved en demonstration i Aalborg i 2010, efter at være endt i slagsmål med lederen af Stop Islamiseringen af Danmark, Anders Gravers.
Da Daniel Carlsen i 2011 brød ud af DNSB og startede Danskernes Parti, trak Carlsen hovedparten af DNSBs aktive medlemmer fra Jylland med sig. Men Johnny Bergenholtz Jensen var en af de få undtagelser og fortsatte, trods den øvrige medlemsflugt, sit engagement i DNSB.
Johnny søgte dog samtidig mod andre grupper med et højere aktivitetsniveau. Han kontaktede bl.a. den militante svenske naziorganisation, Svenska Motstandsrörelsen, med henblik på medlemskab. Johnny Bergenholtz Jensen opnåede dog ikke medlemskab.
Johnny Bergenholtz Jensen ses her sammen med Daniel Carlsen under en DNSB-løbeseddelsuddeling foran Århus Banegaard i februar 2009.
On and off med DNF
I de senere år har DNSB ved flere lejligheder samarbejdet med DNF. Et samarbejde som Johnny Bergenholtz Jensen også har deltaget i. Blandt andet har Johnny været med til  flere af DNFs arrangementer – både interne og offentlige – fx et torvmøde i Lyngby i 2013 såvel som en demonstration på Christiansborg Slotsplads 10. maj 2014.
Det venskabelige forhold mellem DNSB og DNF bekræftes, overfor Redox, af en kilde, som selv er tidligere DNSB-medlem og nuværende medlem af DNF. Kilden fortæller at medlemmer fra begge grupper, for at gavne samarbejdet, har været velkomne hos hinanden. Redox’ kilde meldte sig ud af DNSB, da ledelsen ikke tog Johnnys dom for vold og trusler om vold mod kilden alvorligt.
Johnny er, ifølge samme kilde, ikke længere velkommen ved DNFs arrangementer efter at være blevet afvist som medlem af gruppen. Johnny Bergenholtz Jensen blev afvist som medlem efter tidligere nævnte torvmøde i 2013. Afvisningen blev begrundet i ”hans adfærd, at han ikke er til at lave aftaler med, snakker lort og medlemmerne ikke synes om ham”.
Afvisningen af Johnny i DNF regi går så vidt som til at omfatte et forbud mod at han må købe DNF merchandise.
Johnny Bergenholtz Jensen har hverken ønsket at udtale sig til Redox eller besvare vores henvendelse.
","Den 27. august 2015 anholdes og sigtes Johnny, mistænkt for at have sat ild til en minibus og malet nazi-graffiti på asylcenteret Lyngbygård, der har til huse i Trustrup uden for Grenå, hvor han boede på daværende tidspunkt. Johnny forblev varetægtsfængslet under hele efterforskningen af sagen, helt til han kom for retten i Randers den …
",Redox,['Nyheder']
0,4293,https://redox.dk/nyheder/kerneaktivist-i-generation-identitaer-hitler-hooligans-og-heilhilsner/,2022-01-26 16:13:48,2022-01-27 01:37:56,"Kerneaktivist i Generation Identitær: Hitler, hooligans og heilhilsner","“Vi tager afstand fra kommunisme, nazisme og andre totalitære ideologier.”
Sådan skrev Generation Identitær i en tekst i januar 2020. Men bag Generation Identitærs velpolerede facade ser det ganske anderledes ud. 
Researchkollektivet Redox har nemlig kortlagt GI-medlemmet Sigfred Agerbo Jensens færden på Instagram. Her er det Hitler, Mussolini, hooligans og vold, der dominerer.
“The function of a citizen and a soldier are inseparable” lyder for eksempel et gammelt citat af den italienske diktator Mussolini. Teksten er på instagram lagt indover et foto af tyske soldater på rad og række foran hagekorsfaner i Det Tredje Rige. Trods Generation Identitærs officielle afstandstagen fra nazisme har Sigfred Agerbo Jensen liket billedet.
Det samme har han gjort med et foto af en stor gruppe heilende soldater, der er prydet af et citat fra en sang om den rumænske paramilitære fascistgruppe Jerngarden, der både før og under Anden Verdenskrig stod bag grusomme antisemitiske drab og forfølgelser.
Sigfred Agerbo Jensen har også liket et foto af små drenge fra Hitlerjugend tilføjet Hitler-citatet “Fast as a greyhound, tough as leather, and hard as Krupp steel”.
Sigfred Agerbo Jensen er en af de mest aktive medlemmer i Generation Identitærs københavnske afdeling og optræder på fotos fra en stor del af deres aktioner.
Sigfred Agerbo Jensen, ses her under en af Generation Identitærs aktioner i København i november 2018. Foto: Kristoffer Trolle, Creative Commons.
Holocaust og hooliganisme
Han har også liket et billede af en letpåklædt kvinde og en trænende mand foran et flag med det dødningehoved, som var logo for SS-Totenkopfverbände – den organisation, der stod for driften af de nazistiske koncentrations- og udryddelseslejre, ligesom han har liket et citat af den rumænske fascistleder Corneliu Codreanu. 
Det er dog ikke kun historisk nazisme Sigfred Agerbo Jensen viser sin støtte til på nettet. Han liker ofte fotos af højreekstreme og nazistiske hooligans fra Østeuropa, ligesom slagsmål blandt hooligans hører til hans likes. Han har også liket et nyere foto af en heilende mand ved en græsk demonstration.
Sidst men ikke mindst har han liket et foto af en russisk kvinde, der poserer på et billede med en t-shirt med teksten “White Lives Matter”. På t-shirten ses en række symboler: Ku Klux Klan- hætten, en løkke, en knyttet hånd, en molotovcocktail med et hagekors på og til sidst et Totenkopf-kranie, der som nævnt ovenfor var et vigtigt symbol for de tyske nazister under Holocaust.
White Pride-hyldest
I en periode fulgte Sigfred Agerbo Jensen også et tidligere White Pride-medlem i Århus. Denne har på sin Instagram-profil delt en række historiske opslag om den nazistiske hooligangruppe, som Sigfred Agerbo Jensen fra Generation Identitær har liket.
Det er for eksempel et opslag om opstarten af White Pride med gruppens logo – det selvsamme totenkopf som omtalt ovenfor – men også flere opslag med fotos af maskerede White Pride-medlemmer, der heiler. Så langt rækker Generation Identitærs officielle afstandstagen fra nazisme altså ikke.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.







Sigfred Agerbo Jensen går på Instagram under navnet ""siggicph"".
Her har han liket et billede af en heilende demonstrant ved Gyldent Daggrys demonstration i Athen i 2014.







Sigfred Agerbo Jensen liker et foto af små drenge fra Hitlerjugend tilføjet Hitler-citatet “Fast as a greyhound, tough as leather, and hard as Krupp steel”.







T-shirten på billedet bærer den racistiske parole ""White Lives Matter"", samt en række racistiske og nazistiske symboler; Ku Klux Klan- hætten, en løkke, en knyttet hånd, en molotovcocktail med et hagekors på og til sidst et Totenkopf-kranie.







“The function of a citizen and a soldier are inseparable”. Citat af den italienske diktator Mussolini. Teksten er lagt indover et foto af tyske soldater på rad og række foran hagekorsfaner i Det Tredje Rige.
“The function of a citizen and a soldier are inseparable”. Citat af den italienske diktator Mussolini. Teksten er lagt indover et foto af tyske soldater på rad og række foran hagekorsfaner i Det Tredje Rige.







Et foto af en stor gruppe heilende soldater, der er prydet af et citat fra en sang om den rumænske paramilitære fascistgruppe Jerngarden.







Billede af kvinde ovenpå mand der træner
Motivet på flaget er et totenkopf symbol. Billedet er desuden tagget ’Hyperborea’, et begreb som stammer fra okkult nazisme.







På billedet ses en hagekorsklædt tysk soldat.







Sigfred Agerbo Jensen liker her et opslag af en tidligere leder af den nazistiske aarhusianske hooligangruppe, White Pride, der fejrer årsdagen for gruppens opstart, med at dele deres logo, et totenkopf med ""GF"" skrevet i øjenhulerne.
Sigfred Agerbo Jensen liker her et opslag af en tidligere leder af den nazistiske aarhusianske hooligangruppe, der fejrer årsdagen for gruppens opstart, med at dele deres logo, et totenkopf med ""GF"" skrevet i øjenhulerne.







”We will kill in ourselves a world in order to build another, a higher one reaching to the heavens.”
Citat af Corneliu Codreanu, stifteren af jerngarden, en rumænsk paramilitær gruppe der stod bag antisemitiske drab og forfølgelser.
”We will kill in ourselves a world in order to build another, a higher one reaching to the heavens.”
Citat af Corneliu Codreanu, stifteren af jerngarden, en rumænsk paramilitær gruppe der stod bag antisemitiske drab og forfølgelser.







Sigfred liker et opslag af en tidligere White Pride-leder, der deler et billede af gruppens medlemmer der heiler og er maskeret med elefanthuer, hvor der er påtrykt keltisk kors.
Sigfred liker et opslag af en tidligere White Pride-leder, der deler et billede af gruppens medlemmer der heiler og er maskeret med elefanthuer, hvor der er påtrykt keltisk kors.







Her liker Sigfred et opslag med billeder af grafitti, hvor i der indgår et keltisk kors.







Stilbillede fra en pornofilm, hvor en skuespiller forestiller Adolf Hitler.







Billede fra den årlige uafhængighedsmarch i Warszawa, hvor polske nynazister fra gruppen ONR marcherer sammen med italienske fascister fra Forza Nuova. ONR arrangerede en blok til demonstrationen for at samle yderligtgående polske og internationale grupper, heriblandt AutonomyLodz.







Adolf Hitler på statsbesøg i Italien i 1938. På billedet er foruden Mussolini og Hitler, også italienske og tyske højtrangerende blandt andet Heinrich Himmler.







I came, i saw I conquered
Siegfred har på dette billede liket det berømte citat tilskrevet Julius Caesar, sat over et foto af en tysk soldat. Citatet bruges af siden ”Evropamagna” til begejstret at beskrive Nazitysklands militære succeser i kamphandlingerne fra 1939-1942.





Prev
 1of16
Next



Eksklusion eller ej?
I august 2019 stillede TV2 Lorry organisationens talsperson Aurelija Aniulyte dette spørgsmål: “Kan I garantere, at der ikke findes medlemmer hos jer, som tror på vold som en løsning?”
Til det svarede hun: 
“Det kan vi i dag, tror vi. Og hvis det skulle vise sig, at det forhold sig anderledes, så ville de blive ekskluderet. Det er det, der altid sker.”
Generation Identitær som organisation har dog ikke reageret på Redox’ gentagne henvendelser til denne artikel. Vi ved derfor ikke om svaret til TV2 Lorry for to år siden stadig er gældende. 
Sigfred Agerbo Jensen har trods adskillige henvendelser heller ikke svaret på Redox’ spørgsmål.
","“Vi tager afstand fra kommunisme, nazisme og andre totalitære ideologier.” Sådan skrev Generation Identitær i en tekst i januar 2020. Men bag Generation Identitærs velpolerede facade ser det ganske anderledes ud.  Researchkollektivet Redox har nemlig kortlagt GI-medlemmet Sigfred Agerbo Jensens færden på Instagram. Her er det Hitler, Mussolini, hooligans og vold, der dominerer. “The function …
",Redox,['Nyheder']
0,4552,https://redox.dk/nyheder/uriasposten-lukker-igen/,2022-07-25 21:24:53,2022-07-25 21:29:16,Kim Møller smider håndklædet i ringen – Uriasposten lukker for tredje gang,"Uriasposten er lukket. Det annoncerede bloggens redaktør Kim Møller søndag aften på hjemmesiden. Ved samme lejlighed er bloggens omfattende bagkatalog af gamle blogposts blevet fjernet fra nettet.
Kim Møller har siden 2003 drevet bloggen Uriasposten, der i store dele af sin levetid har været et centralt samlingspunkt for den yderste højrefløj i Danmark, og i særdeleshed for den nationalkonservative bevægelse.
I meddelelsen skriver bloggeren:
“Efter længere tids optakt har jeg besluttet mig for at lukke Uriasposten. Det er med vemod, men det er svært at drive en dokumenterende blog ala Uriasposten i 2022. Kan jeg ikke dokumentere udviklingen kildenært, så giver det ikke rigtigt mening med løbende
opdateringer om stort og småt.”
Kim Møller begrunder desuden lukningen med at han pt. er sigtet eller tiltalte i tre verserende straffesager. Han nægter sig skyldig i alle tre. I en af sagerne han tiltalt for overtrædelse af straffelovens §264d efter at han i en blogpost publicerede uslørede billeder af et offer for et terrorangreb i Frankrig. Den sag bliver behandlet i retten i Aarhus i november.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Bloggeren nævner også, at flere “venstreradikale” har sagsøgt ham, fordi Kim Møller på Uriasposten har bragt deres ophavsretsbeskyttede billeder og illustrationer. Sagerne kommer i kølvandet på, at Redox sidste år afslørede at Kim Møller igennem hele bloggens levetid systematisk har overtrådt den danske ophavsretslovgivning. Det kan du læse mere om her.
Uriasposten var ikke kun et virtuelt mødested. I 2014 udsprang arrangementet Mosbjerg Folkefest direkte af Uriaspostens jubilæumsfest, der blev afholdt året inden. Folkefesten har siden da været det absolut vigtigste mødested for den danske højrefløj.
Det er ikke første gang at Kim Møller annoncerer at Uriasposten lukker. I både januar 2016 og november 2017 lukkede han bloggen, men genstartede den begge gange. Om denne lukning af Uriasposten er permanent må tiden vise.
","Uriasposten er lukket. Det annoncerede bloggens redaktør Kim Møller søndag aften på hjemmesiden. Ved samme lejlighed er bloggens omfattende bagkatalog af gamle blogposts blevet fjernet fra nettet. Kim Møller har siden 2003 drevet bloggen Uriasposten, der i store dele af sin levetid har været et centralt samlingspunkt for den yderste højrefløj i Danmark, og i …
",Redox,['Nyheder']
0,620,https://redox.dk/nyheder/fire-nazioverfald-i-aarhus-paa-to-uger/,2014-04-15 15:19:32,2017-10-04 10:58:43,Fire nazioverfald i Århus på to uger,"Det første overfald skete lørdag den 29. marts. Her blev en ung mand fra Århus’ venstrefløj overfaldet af tre personer fra White Pride i Århus-forstaden Brabrand. Den unge mand blev slået og sparket, mens gerningsmændene råbte ”røde svin”.
De to næste overfald fandt sted torsdag den 3. april, begge ved højlys dag. Klokken 13 blev en ung venstrefløjsaktivist skubbet omkuld af tre nazister, hvoraf den ene blev genkendt som værende medlem af White Pride. Også her råbte gerningsmændene ”røde svin”. Overfaldet foregik på broen ved Magasin i Århus’ centrale gågade-område.
Kun halvanden time senere gik det udover en ung mand fra byens venstrefløj, der samme sted blev overfaldet af fire nazister, der slog ofret tre gange i hovedet og spyttede på ham. Ihvertfald to af gerningsmændene er genkendt som medlemmer af White Pride.
Det sidste overfald skete i fredags. Ved 15-16-tiden gik en gruppe maskerede nazister ind i Mølleparken, der er tilholdssted for mange unge fra byens alternative miljøer. Her kastede nazisterne flasker, æg og appelsiner efter en gruppe unge. En af de unge cyklede efter nazisterne, da disse fortrak. Han blev væltet af cyklen og overfaldet. En ung mand fra White Pride sidder fængslet i surrogat for det overfald.
De fire overfald sker efter et år, hvor der har været meget langt mellem de nazistiske overfald.
","Det første overfald skete lørdag den 29. marts. Her blev en ung mand fra Århus’ venstrefløj overfaldet af tre personer fra White Pride i Århus-forstaden Brabrand. Den unge mand blev slået og sparket, mens gerningsmændene råbte ”røde svin”. De to næste overfald fandt sted torsdag den 3. april, begge ved højlys dag. Klokken 13 blev …
",Redox,['Nyheder']
0,3501,https://redox.dk/nyheder/afsloering-paludan-demonstrerede-med-bombetiltalt-nazileder/,2020-05-11 12:15:47,2020-05-28 01:23:57,Afsløring: Paludan demonstrerede med bombetiltalt nazileder,"Tirsdag begynder retssagen mod en nazist fra Den Nordiske Modstandsbevægelse (NMR), der er tiltalt for at have forsøgt at fremstille en fjernbetjent bombe. Manden, der pt. er beskyttet af navneforbud, havde frem til sin fængsling sidste år en ledende rolle i organisationen. Ifølge BT, der har fået aktindsigt i anklageskriftet, er manden også tiltalte for at forsøge at bygge et hjemmelavet skydevåben.
Redox kan nu afsløre, at Rasmus Paludan tidligere har demonstreret sammen med den nu tiltalte nazileder.
Demonstrationen fandt sted den 17. januar 2018 foran Islamisk Trossamfund i Københavns Nordvestkvarter. Det var Stram Kurs-lederen Rasmus Paludan, der stod bag den lille demonstration, der talte cirka 15-20 personer. En af dem var den bombetiltalte nazileder.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

På grund af navneforbuddet kan Redox pt. ikke komme nærmere ind på mandens rolle i den danske nazibevægelse.
Rasmus Paludan skriver i en email til Redox: “Jeg aner ikke, hvem den pågældende er. Hvis jeg bliver bekendt med, at nazister eller andre tilsvarende ønsker at deltage i vores demonstrationer, så får de pænt nej tak. Kravet til at deltage i vores demonstrationer er, at man kan tilslutte sig demonstrationens formål og tager afstand fra de samme ting, som man skal tage afstand fra for at blive medlem.”
Den bombetiltalte mands advokat meddeler, at hverken han eller den tiltalte vil stille op til interview.

","Tirsdag begynder retssagen mod en nazist fra Den Nordiske Modstandsbevægelse (NMR), der er tiltalt for at have forsøgt at fremstille en fjernbetjent bombe. Manden, der pt. er beskyttet af navneforbud, havde frem til sin fængsling sidste år en ledende rolle i organisationen. Ifølge BT, der har fået aktindsigt i anklageskriftet, er manden også tiltalte for …
",Redox,['Nyheder']
0,2255,https://redox.dk/nyheder/kv17-slem-fiasko-for-den-yderste-hoejrefloej/,2017-11-22 11:23:41,2018-07-16 11:28:45,KV17: Slem fiasko for den yderste højrefløj,"Gårsdagens kommunalvalg blev en våd klud i ansigtet på den yderste højrefløjs partier. Over hele linjen var der dømt fiasko og nederlag. Her får du et overblik.
Dansk Folkeparti og Nye Borgerlige
Dansk Folkeparti gik på landsplan 1,3 procentpoint tilbage fra 10,1% til 8,8%. Drømmen om en borgmesterpost forblev fortsat uopfyldt. Det var desuden første gang, at Dansk Folkeparti gik tilbage ved et kommunalvalg, siden partiet blev stiftet.
Nye Borgerlige fik på landsplan kun 0,9 procent af stemmerne, selvom meningsmålinger har peget på, at de står til mellem to og fem procent ved det kommende folketingsvalg. Elleve af partiets hidtidige tolv mandater, der alle stammer fra partihoppere, røg ud i kulden. Kun en blev genvalgt, nemlig Mette Thiesen, der tidligere i sidste valgperiode skiftede fra Konservative til Nye Borgerlige.
Stram Kurs mod nedtur
Rasmus Paludans parti ‘Stram Kurs’ var ikke i nærheden af at blive valgt ind. Partilederen har dog bebudet, at de vil fortsætte aktiviteterne med håb om opstilling til folketingsvalget. Partiets resultat i kommunerne var:

Rødovre: 16 stemmer (0,1%)
Albertslund: 25 stemmer (0,2%)
Glostrup: 25 stemmer (0,2%)
København: 164 stemmer (0,0%)
Hvidovre: 26 stemmer (0,1%)
Kalundborg: 33 stemmer (0,1%)

Ved Regionsrådsvalget fik de i Region Sjælland 281 stemmer (0,1%) og Region Hovedstaden 559 (0,1%)
For Frihed på stemmesedlen
Organisationen For Frihed var ikke opstillet, men en række af gruppens medlemmer og faste gæster kandiderede for bl.a. Stram Kurs, Nye Borgerlige og Dansk Samling. Ingen af dem opnåede valg.
De øvrige lister
Dansk Samling fik i Frederiksberg Kommune 56 stemmer (0,1%) og i Aarhus 77 stemmer (0%). Ved regionsvalget i Region Midtjylland fik de 306 stemmer (0%)
Vælgerforeningen for Danmark samlede i Sorø Kommune ni stemmer (0%), en tilbagegang på 32 stemmer i forhold til kommunalvalget i 2013, hvor Hallstein Bjørnbak fik 41 stemmer.
Frit Danmark fik i Odense Kommune 152 stemmer, en tilbagegang på 109 stemmer siden sidste valg. I Region Syddanmark fik partiet 1.682 stemmer (0,2%), en tilbagegang på 1.028.
I Vejle Kommune fik Karsten Holt Larsens nye liste Danmark Først 53 stemmer (0,1%), en tilbagegang fra 64 stemmer ved sidste valg under navnet Vejle Først. Ved valget til Region Syddanmark fik Holt Larsen 651 stemmer (0,1%).
Antimarxisterne opnåede i Esbjerg 19 stemmer (0%) og i Region Syddanmark 107 stemmer (0%).
I Ringkøbing-Skjern Kommune samlede Fremskridtspartiet 139 stemmer (0,4%), mens de i Struer fik 44 stemmer (0,3%). I Region Midtjylland blev det til 1.658 stemmer (0,2%), det er en tilbagegang på 1.191.
","Gårsdagens kommunalvalg blev en våd klud i ansigtet på den yderste højrefløjs partier. Over hele linjen var der dømt fiasko og nederlag. Her får du et overblik. Dansk Folkeparti og Nye Borgerlige Dansk Folkeparti gik på landsplan 1,3 procentpoint tilbage fra 10,1% til 8,8%. Drømmen om en borgmesterpost forblev fortsat uopfyldt. Det var desuden første …
",Redox,['Nyheder']
0,3917,https://redox.dk/nyheder/nye-borgerlige-profil-poserede-med-naziveteran/,2021-02-08 12:56:42,2021-02-08 19:07:21,Nye Borgerlige-profil poserede med naziveteran,"Nye Borgerlige har ikke forbindelser til den ekstreme højrefløj, og hvis nogen skulle snige sig ind i partiet, så bliver de ekskluderet. Det er den officielle fortælling ihvertfald. Også selvom Redox gang på gang på gang har afsløret tætte bånd mellem Vermunds tropper og den endnu mere yderligtgående højrefløj.
Det kan vi så gøre endnu engang. Denne gang er der dog ikke så meget afsløring over det, da dokumentationen er offentliggjort af et af partiets egne folketingsmedlemmer.
Lørdag bragte Mette Thiesen, der, udover at sidde i Folketinget, er byrådsmedlem for Nye Borgerlige i Hillerød og sidder i partiets hovedbestyrelse, et opslag på Facebook. Her kritiserede hun Danmarksindsamlingen, der skulle finde sted lørdag aften. Hun mente at pengene i stedet burde gå til danske hjemløse. Som blikfang brugte hun et billede, hvor hun selv poserer med tre Hus Forbi-sælgere og en kendt nazist: Niels Erik Clausen.
Niels Erik Clausen ses her (tv) under en demonstration arrangeret af den danske PEGIDA-bevægelse, For Frihed i 2016. Foto: Redox.
Niels Erik Clausen har været en del af den nazistiske bevægelse i Storkøbenhavn i flere årtier. Han har en fortid Dansk Front og Blood & Honour, han er kommet i DNSB’s hus i Greve og har de seneste mange år været aktiv i den nazistiske organisatio Danmarks Nationale Front. Denne lørdag var det så Nye Borgerlige, han var reklamesøjle for. 

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Mette Thiesen ønsker ikke at udtale sig til Redox.
Som Ekstra Bladet omtalte søndag er Mette Thiesen kommet i stormvejr efter opslaget på Facebook. En lang række kritikere påpegede nemlig, at Nye Borgerlige som de eneste stod udenfor en helt ny aftale om at tilføre flere penge til organisationer, der blandt andet hjælper hjemløse i Danmark.
Mette Thiesens opslag om Danmarks Indsamlingen var ledsaget af et billede, hvor nazisten Niels Erik Clausen ses forrest iført sort Adidas-trøje.
","Nye Borgerlige har ikke forbindelser til den ekstreme højrefløj, og hvis nogen skulle snige sig ind i partiet, så bliver de ekskluderet. Det er den officielle fortælling ihvertfald. Også selvom Redox gang på gang på gang har afsløret tætte bånd mellem Vermunds tropper og den endnu mere yderligtgående højrefløj. Det kan vi så gøre endnu …
",Redox,['Nyheder']
0,3281,https://redox.dk/nyheder/nye-borgerlige-er-flugtdestination-for-kandidater-der-ikke-var-velkomne-i-andre-partier/,2019-06-05 11:34:12,2019-06-05 12:13:56,"Nye Borgerlige er flugtdestination for kandidater, der ikke var velkomne i andre partier","I den foregående måneds valgkamp har Redox dokumenteret, hvordan Nye Borgerliges medlemmer og folketingskandidater i sin helhed er antidemokratiske, racistiske og helt centrale i at skubbe til den udvikling, hvor optillede folketingskandidater ikke længere står til ansvar overfor hverken fakta, retsprincipper eller at svare på tiltale fra en kritisk offentlighed, der ellers er et grundprincip som tidligere blev tillagt stor betydning i forståelsen af det danske demokrati. 
Redox’ artikelserie har vist, at Nye Borgerlige er et samlingssted for nynazister, homofober, misogyne, tilhængere af nyfascister, konspirationsteoretikere, dømte kriminelle og politikere, der ikke holder sig tilbage fra at ville bruge politisk vold som en metode. Altsammen i kontrast til partiledelsens officielle udmeldinger om partiets politiske linje, 
Nye Borgerlige er blevet skånet af mediernes dagsorden
Det er et grundlæggende problem, at offentligheden hovedsageligt forholder sig til Rasmus Paludan og de mest eksplicitte absurde og ekstreme kandidater, fordi det har givet Nye Borgerlige en bagdør til at forblive ekstreme i det skjulte.
Nye Borgerlige er blot et krystalliseret eksempel på den politiske linje, der har domineret Danmark og globalt med fremkomsten og udbredelsen af yderligtgående højreorienterede bevægelser, der har offentlige strategier, der ikke stemmer overens med deres egentlige politikker. 
Når det alligevel giver mening at fortsætte med at dokumentere og afsløre Nye Borgerliges politikere, handler det også om at holde fast i en etik, hvor kritikkerne af de racistiske politikker, der er blevet stadigt mere normaliseret, sker på et oplyst grundlag. 
Det skal ikke være muligt at sige, at der bliver truffet valg om det danske samfunds fremtid i uvidenhed. 

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

I en kontekst af et parlamentarisk valg, er det ikke kun relevant at fremstile Nye Borgerliges uhyrlige politikker, men også at synliggøre, hvordan deres kandidater alene bruger partiet til at opnå politisk magt, fordi det var den eneste platform, hvor de kunne gøre det. Dermed er Nye Borgerlige også et billede på hele det etablerede politiske systems fallit, hvor den institutionelle magt og det parlamentariske system heller ikke længere selv har nogen sanktionsmuligheder overfor politikere, der ellers regnes for ukvalificerede og kontroversielle. 
Det er kendetegnende for de partimedlemmer, der er afhoppere fra andre partier, at en for “moderat” udlændingepolitik har været udslagsgivende for skiftet. Men en stemme på Nye borgerlige er også en stemme på et parti, som i høj grad bygger på desperate personer, der ikke kunne få en politisk karriere andre steder, og det overblik vil vi tegne her. 
Nye Borgerlige er en samling af ekskluderede
Selv om det så pænt ud, at Nye Borgerlige i 2017 havde 13 byrådsmedlemmer fordelt udover landet, på trods af at de endnu ikke havde stillet op til et eneste valg, så var historien ikke så simpel. For adskillige af de 13 afhoppere fra andre partier var nemlig gået fra deres oprindelige parti på grund af konflikter. 
Redox har gennemgået de 13 kandidaters vej ind i Nye Borgerlige, der primært er gået via Dansk Folkeparti, men også De Konservative, Liberal Alliance og den lokale byrådsliste Det Nye Allerød har tilført byrådsmedlemmer til Nye Borgerlige.
Det er bemærkelsesværdigt, at seks af afhopperne kommer fra samme politiske base i Dansk Folkeparti og halvdelen af dem er blevet ekskluderet fra Dansk Folkeparti.
En af disse ekskluderede, der fundet sig til rette i Nye Borgerlige er, Holger Gorm Petersen, der var et mangeårigt og prominent medlem af Dansk Folkeparti. 
Han har således repræsenteret partiet som 2. viceborgmester i Vejle Kommune, været gruppeformand for partiets byrådsgruppe samt medlem af Regionsrådet i Syddanmark.
I 2014 blev han ekskluderet fra sit gamle parti efter store lokale interne stridigheder. Det skulle angiveligt være Holger Gorm Petersens personlighed, der var skyld i eksklusionen. 
Overfor Lokalavisen beskrev Dansk Folkepartis lokalformand i Vejle, Kenneth F. Petersen, var at Holger Gorm Petersen var ”stejl” og ”nedladende” overfor partiets medlemmer og lokale bestyrelse.
I 2013 gjorde Holger Gorm Petersen sig desuden bemærket ved at kalde afrikanske lande for ”hulabula-lande”. Siden sin indmeldelse i Nye Borgerlige i 2016 og indtil kommunalvalget i 2017, hvor han ikke blev genvalgt, repræsenterede han Nye Borgerlige som 2. viceborgmester i Vejle Kommune. 
Samarbejdsvanskeligheder og anklaget for sexchikane
René Lundegaard er en anden partiveteran fra Dansk Folkeparti, der efter 18 års medlemsskab kom til Nye Borgerlige . Inden eksklusionen i 2016 nåede han blandt andet at blive valgt tilkommunalbestyrelsen for Nordfyn i 2013, hvor han var medlem af kommunens Økonomiudvalg samt Teknik- og Miljøudvalget.
jeg kalder det en lykkelig skilsmisse
Der er forskellige udlægninger af årsagen itl Lundegaards eksklusion. I 2016 fortalte TV2-Fyn historien om hans eksklusion, som Ifølge Dansk Folkepartis lokalformand på Nordfyn, Per Christensen, skyldtes  ”længerevarende samarbejdsvanskeligheder”, hvilket René Lundegaard dog benægtede, og hævdede han selv havde forladt partiet. Han sagde dengang til TV2-Fyn; ”udmeldelse eller ekskludering, jeg kalder det en lykkelig skilsmisse”. Straks efter sin eksklusion meldte René Lundegaard sig ind i Nye Borgerlige som han repræsenterede i Nordfyn Kommunalbestyrelse indtil kommunalvalget i 2017.
Der er nogle, der vil mig mit politiske liv til livs
Udover intern partiballade har René Lundegaard været i vælten som anklaget for sexchikane. Det skete mens han stadig var medlem af Dansk Folkeparti. I februar 2015 kunne BT bringe historien om, at DF-politikeren blev anklaget af to anonyme kvindelige ansatte i kommunen for at have krænket dem. Episoderne skulle have handlet om, at René Lundegaard henholdsvis havde befamlet den ene kvinde upassende på låret, mens den anden kvinde skulle have modtaget upassende sms’er fra politikeren. Selv hævdede René Lundegaard overfor BT, at han intet kunne genkende, og ikke anede hvem han eventuelt skulle sige undskyld til. Udover det, mente René Lundegaard at anklagerne imod ham var en del af et politisk komplot og udtalte til BT:
”Det er en historie uden substans. Der er nogle, der vil mig mit politiske liv til livs, ellers havde de ikke valgt så drastiske midler”
Episoderne førte til at René Lundegaard blev kaldt til samtale på borgmesterens kontor, men de to kvindelige ofrer ønskede ikke at anmelde sagerne til hverken politi eller deres faglige organisationer.    
En tredje politiker fra Dansk Folkeparti, der fik sparket af Dansk Folkeparti er Erik Kjeldgaard fra Lolland, der tidligere blev valgt til byrådet i Lollands Kommune for partiet. Ifølge Folketidende.dk blev hans politiske løbebane i Dansk Folkeparti dog brat afbrudt, da han i efteråret 2017 blev ekskluderet. Herefter meldte han sig ganske kort tid efter ind i Nye Borgerlige.
Årsagen til eksklusionen skulle angiveligt være en mail som Erik Kjeldgaard havde sendt til medlemmerne af kommunens Klima-, Miljø- og Teknikudvalg, hvor tonen skulle have været så barsk, at dens ordlyd endte til behandling i Dansk Folkepartis hovedbestyrelse, der altså endte med at ekskludere Erik Kjeldgaard. 
Selv kaldte Erik Kjeldgaard mailens indhold for ”ironisk og rå, men kærlig”. Forud for eksklusionen havde Erik Kjeldgaard desuden modtaget en advarsel fra Dansk Folkeparti pga. uenigheder omkring hans placering på partiets lokale kandidatliste. Her var Erik Kjeldgaard ikke tilfreds med sin placering og bebudede derfor, at han ville lave sin egen ”Dansk Folkeparti-liste”. Den plan fik han så en advarsel for og udstukket et forbud mod at gennemføre.
Eksklusionen fandt sted mindre end to måneder før kommunalvalget i 2017. Erik Kjeldgaard nåede således kun at repræsentere Nye Borgerlige i lidt under to måneder inden han ved kommunalvalget i november 2017 ikke blev genvalgt som kandidat fra Nye Borgerlige.     
Udover de tre ekskluderede fik Nye Borgerlige også tilføjet yderligere de tre byrådsmedlemmer Lone Madsen, Lis Danneberg og Karsten Høyer Grau, der af frivillighedens vej havde valgt at forlade Dansk Folkeparti til fordel for Nye Borgerlige. Fælles for dem er, at de havde modtaget kritik fra kollegaer, og mødt utilfredshed. 
Afhopperne fra Liberal Alliance
Når flugten til Nye Borgerlige ikke udspringer fra Dansk Folkeparti eller Det Konservative Folkeparti er det Liberal Alliance, der bløder medlemmer til det nationalkonservative parti.
Det mest prominente tidligere medlem af Liberal Alliance, der er endt i Pernille Vermunds parti er Lars Boje Mathiesen. I dag er han spidskandidat til Folketinget for Nye Borgerlige i Østjylland. 
Han meldte sig ud af partiet i september 2016. Herefter var han løsgænger en uges tid, men allerede en uge efter sit exit fra Liberal Alliance kunne han nemlig på sin facebook-profil fortælle, at han nu havde meldt sig ind i Nye Borgerlige. Han repræsenterede partiet i Århus Byråd fra sin indmeldelse i partiet til kommunalvalget i 2017, hvor han ikke genopstillede. 
Bruddet med Liberal Alliance havde angiveligt baggrund i interne uenigheder i Liberal Alliance om opstillingen af folketingskandidater i Østjylland. Udover at Lars Boje Mathiesen følte sig dårligt behandlet i partiet. kunne han desuden slå fast overfor TV2 Østjylland, at Liberal Alliance ”leverer simpelthen ikke på udlændingepolitikken”, hvilket også skulle have været et tungtvejende argument for hans partiskifte.                  
En anden af Liberal Alliances byrådsmedlemmer, der forlod partiet i utide til fordel for Nye Borgerlige, er Poul V. Jensen fra Gentofte. Det politiske tilhørsforhold ophørte i 2016, hvor Poul V. Jensen begrundede skiftet, fordi det for ham var ”afgørende” med et parti, der ville ”begrænse antallet af asylansøgere og flygtninge i Danmark og sikre, at det er Folketinget, der regerer Danmark”, som han sagde til Altinget den 23. maj.  
Sidenhen har Poul V. Jensen ligeledes været en af hovedpersonerne i en voldsom intern konflikt hos Nye Borgerlige i Gentofte. Konflikten, der fandt sted i foråret 2018, endte med at Nye Borgerliges hovedbestyrelse på dens møde den 29. april 2018 ekskluderede både formanden og næstformanden hos Nye Borgerlige i Gentofte. De blev ekskluderet for ”partiskadelig virksomhed” fortalte partiformand, Pernille Vermund, dengang til Gentofte Lokalavis Villabyerne. 
Spørgsmålet er jo, om klimaforandringerne er man made. Det mener jeg ikke, de er
Ifølge den tidligere lokalformand ”kommanderede” Poul V. Jensen rundt med de lokale partimedlemmer, mens han angiveligt skulle have uddelt betydningsfulde poster til ikke partimedlemmer. Selv afviste Poul V. Jensen overfor Gentofte Lokalavis Villabyerne, at sagen overhovedet skulle have noget med ham at gøre, men skyldes en ”række klager” over de to formænd i lokalafdelingen. 
Når Poul V. Jensen ikke har travlt med at være omdrejningspunkt i lokale konflikter, bruger han en del energi på at være en såkaldt ”klima-skeptiker”, der ikke anerkender menneskeskabte klimaforandringer:
”Spørgsmålet er jo, om klimaforandringerne er man made. Det mener jeg ikke, de er”, sagde han i 2018 til Information.   
","I den foregående måneds valgkamp har Redox dokumenteret, hvordan Nye Borgerliges medlemmer og folketingskandidater i sin helhed er antidemokratiske, racistiske og helt centrale i at skubbe til den udvikling, hvor optillede folketingskandidater ikke længere står til ansvar overfor hverken fakta, retsprincipper eller at svare på tiltale fra en kritisk offentlighed, der ellers er et grundprincip …
",Redox,['Nyheder']
0,636,https://redox.dk/nyheder/danish-defence-league-fra-menneskerettigheder-til-voldelig-virkelighed/,2014-08-26 11:50:31,2017-10-20 11:53:09,Danish Defence League: Fra menneskerettigheder til voldelig virkelighed,"Menneskeretsforkæmpere?
Danish Defence League blev landskendt den 31. marts 2012, da de afholdt en stort anlagt international demonstration i Aarhus, med deltagelse fra moderorganisationen, English Defence League.
Den danske afdeling af det europæiske Defence League-netværk blev stiftet i 2010 og har siden begyndelsen været plaget af interne uroligheder med utallige ledelsesskift til følge. Senest i efteråret 2012, hvor den daværende talsperson afløstes af Philip Traulsen. Med ledelsesskiftet kollapsede DDL’s indtil da stærkeste lokalafdeling i Sønderjylland, og i dag er der blot en håndfuld løst organiserede medlemmer tilbage i Jylland.
DDL’s eneste aktive afdeling er således den københavnske, der udgøres af ca. 10 medlemmer med brødrene Philip og Peter Traulsen i spidsen. Afdelingen holder til på den københavnske vestegn, hvor flere af de ledende medlemmer også er bosat. DDL’s officielle kontaktadresse er en postboks i Rødovre, og flere af gruppens arrangementer har været afholdt i samme område.
DDL-talsmand Philip Traulsen til demonstrationen i Aarhus 31. marts 2012. (Foto: Redox)
Paragraf 1 i Danish Defence Leagues formålserklæring lyder: “Danish Defence League (DDL) er en menneskeretsorganisation grundlagt som følge af en lille gruppe muslimske ekstremister og deres chokerende handlinger.”  Udover at erklære sig enig i organisationens formålserklæring, skal man som medlem eller deltager ved arrangementer underskrive en “affiliation contract”, hvor man ikke alene tager afstand fra, men også forpligter sig til at bekæmpe, totalitære ideologier som nazisme og fascisme.
Trods denne officielle linje i DDL, lever hverken organisationen eller dens enkelte medlemmer op til disse krav, hvilket har gjort sig gældende ved en lang række arrangementer og episoder.
Nazistiske sympatier
Et eksempel er DDL’s sommerfest, som blev afholdt i Rødovre i 2013 for organisationens medlemmer og venner. Blandt de inviterede var det dengang hemmelige netværk “Nationale Arrangementer På Tværs”, som bl.a. tæller personer tilknyttet den racistiske hooligangruppe White Pride, den voldsparate gruppe Rightwings fra Kalundborg, det nynazistiske Danskernes Parti og personer fra den nu nedlagte organisation Vederfølner.
Læs om Nationale Arrangementer På Tværs her.
Flere af netværkets medlemmer deltog således ved festen, og lederen af Danskernes Parti, nazisten Daniel Carlsen, der ligeledes deltog, skrev efterfølgende om DDL’s medlemmer: “I hvert fald udtrykte dem jeg talte med stor sympati for Danskernes Parti, som man på ingen måde kan beskylde for at være andet end etno-nationalister”.
At flere af DDL’s medlemmer støtter Danskernes Parti blev bekræftet, da partiet stillede op til kommunal- og regionsrådsvalget i november 2013. Her figurerede flere DDL-medlemmer som stillere for Danskernes Parti, blandt andre organisationens talsmand, Philip Traulsen. Traulsen har fortid i den nazistiske organisation, Danmarks Nationale Front, og det nedlagte nazi-netværk Dansk Front, ligesom han deltog i en koncert i Amnitzbøll ved Kolding i 2008 arrangeret af den militante, nazistiske organisation Blood & Honour.
Hagekors og Breivik-hyldest
Philip Traulsen er dog ikke alene om at bryde med DDL’s officielle, politiske linje. Et andet medlem, Jonas Holtet Bolvig fra Frederiksberg, har på overkroppen tatoveret den såkaldte Parteiadler, der fungerede som partisymbol for Adolf Hitlers nazistparti. Symbolet forestiller en ørn, der med sine klør bærer et hagekors.
Her ses Jonas Holtet Bolvig i bar overkrop på vej til SIAD’s demonstration i Hvidovre i august 2013. (Foto: Redox)
Da DDL-medlemmet Jimmie Hørskov Juhler, kasserer og næstformand i DDL’s støtteforening, i januar i år opdaterede sit profilbillede på Facebook, faldt valget på en hyldest til den norske terrorist og massemorder, Anders Behring Breivik. Billedet var det berygtede selvportræt af den norske terrorist i uniform poserende med et gevær, dog med den ændring, at Breiviks ansigt var udskiftet med Jimmie Hørskov Juhlers eget.
I januar 2014 ændrede Jimmie Hørskov Juhler sit profilbillede på Facebook til dette. (Foto: Redox)
Voldelige konfrontationer
Ikke alene står medlemmerne af Danish Defence League bag en række mere eller mindre åbenlyse hyldester til nazistiske personer og symboler, organisationen står også bag en række voldelige episoder og har således gentagende gange opsøgt konfrontationer med venstrefløjsaktivister.
I forbindelse med en antifascistisk manifestation på Odense Banegårdscenter i juni 2012, dukkede en gruppe medlemmer fra Rightwings og DDL op på banegården, hvor de opsøgte slagsmål. Dette udmøntede sig i en kortvarig konfrontation mellem antifascisterne og de højreradikale, der endte med at sidstnævnte gruppe blev anholdt. En af deltagerne var det centrale DDL-medlem, Peter Traulsen, der også fungerer som suppleant til styrelsen i DDL’s støtteforening. Peter Traulsen blev i Odense Byret senere dømt for flaskekast under episoden.
Med sort kasket og solbriller ses Peter Traulsen under konfrontationen på Odense Banegårds Center. (Foto: Redox)
Episoden i Odense er ikke den eneste af sin art. Den 14. december 2013 havde DDL offentligt proklameret, at de ville lave en løbeseddelsuddeling i Hellerup. I stedet for at gennemføre den planlagte aktivitet, kørte en gruppe DDL-medlemmer til i Sydhavnskvarteret i den modsatte ende af København. Her afholdt det lokale initiativ, Racismefri By, en antiracistisk demonstration. Det var sandsynligvis denne demonstration, der var målet for DDL-medlemmerne. De blev dog stoppet af politiet på en tankstation, og nåede derfor aldrig frem til den antiracistiske demonstration.
Her ses de to centrale DDL-medlemmer, Peter og Philip Traulsen, blev tilbageholdt af politiet den 14. december 2013. (Foto: Privat)
Danish Defence Leagues formålserklæring står altså i klar kontrast til gruppens politiske praksis, når organisationens aktiviteter og medlemmer undersøges nærmere. Mens DDL på trods af sin korte levetid har været præget af konflikter, er det ikke lykkedes for organisationen at opretholde sin oficielle politiske kurs. En kurs som forsøger at dække over de tydelige nazistiske sympatier, som findes både i organisationen og blandt dens medlemmer.
Erklærede nazister ikke velkomne
Philip Traulsen, der overfor Redox bekræfter at han er talsmand for organisationen, udtaler, at erklærede nazister ikke er velkomne i DDL, men at organisationen ingen politik har om, hvem der må deltage i sociale arrangementer. Han ser heller intet problem i selv at deltage i demonstrationer med erklærede nazister. Han erkender rigtigheden af denne artikels oplysninger om organisationen og om ham selv og hans fortid. Han afviser dog at han nogensinde har været erklæret nazist.
Ift. DDL’s tilstedeværelse ved Racismefri Bys demonstration i Sydhavnen tidligere i år, bekræfter han over for Redox, at DDL var til stede og blev stoppet af poitiet, men ønsker i øvrigt ikke at kommentere på deres gøremål i området. Philip Traulsen afviser desuden at udtale sig om organisationens enkelte medlemmer, men bekræfter, at Jonas Holtet Bolvig er medlem af DDL.
Jonas Holtet Bolvig bekræfter Redox’ oplysningerne om hans person og hans deltagelse ved de nævnte arrangementer, men har dog ingen kommentarer til, om hvorvidt han er medlem af DDL. Han bekræfter ligeledes, at han har en nazistisk tattovering, men afviser at have nazistiske sympatier, og han udtaler endvidere, at han har planer om at få tattoveringen malet over.
Han bekræfter desuden, at han sammen med andre, den 10. maj var tilstede i området omkring Christiansborg Slotsplads, hvor Danmarks Nationale Front afholdt en demonstration. Han forklarer dog, at han ikke havde til hensigt at deltage i DNF’s demonstration, men blot ville se hvad der skete.
Trods gentagne forsøg, er det ikke lykkedes Redox at komme i kontakt med Jimmie Hørskov Juhler eller Peter Traulsen. 
","Menneskeretsforkæmpere? Danish Defence League blev landskendt den 31. marts 2012, da de afholdt en stort anlagt international demonstration i Aarhus, med deltagelse fra moderorganisationen, English Defence League. Den danske afdeling af det europæiske Defence League-netværk blev stiftet i 2010 og har siden begyndelsen været plaget af interne uroligheder med utallige ledelsesskift til følge. Senest i …
",Redox,['Nyheder']
0,2994,https://redox.dk/nyheder/fynsk-folketingskandidat-likede-braendende-oeresundsbro-og-haan-af-doede-flygtninge/,2019-05-10 12:43:07,2019-05-10 13:10:01,Fynsk folketingskandidat likede brændende Øresundsbro og forsvarede hån af døde flygtninge,"Tidligere på ugen afslørede Redox, at Claus Skytte, der er medlem af Nye Borgerlige, havde delt en række racistiske og voldsforherligende opslag på Facebook. Nu kan Redox fortælle, at Annette Skov Andersson, der er en af partiets kandidater på Fyn, har liket en række af Claus Skyttes opslag.
Annette Skov Andersson har en markant rolle i Nye Borgerlige. I 2017 var hun kandidat ved kommunal- og regionsrådvalget. Ved kommunalvalget i Lyngby-Taarbæk opnåede Annette Skov Andersson 59 personlige stemmer, mens det blev til 599 personlige stemmer ved valget til Region Hovedstaden. Ingen af stederne var resultatet nok til at komme ind.
Hun har desuden været medlem af Nye Borgerliges hovedbestyrelse.
I dag har Annette Skov Andersson avanceret i hierarkiet hos Nye Borgerlige. Hun er således en af partiets kandidater på Fyn, hvor hun stiller op i Nyborg. Topposten har dog ikke afskrækket hende fra at syntes godt om åbenlys racisme og voldsforherligende opslag på Facebook. 
”Bedøvende ligeglad” med døde flygtninge
I den omtalte afsløring af Redox kom det frem, at Claus Skytte den 2. juli 2018 havde postet et groft forhånende opslag om 63 formodede døde flygtninge, hvor han skrev: “”Mine tanker går i denne svære tid til de stakkels mennesker, som med stor iver og kampgejst forsøgte at betræde europæisk jord!  Deres høje faglige kunnen og den berigelse disse højtbegavede individer ville have tilført Europa er en tragedie 😥 Lad os minde dem med 0,36 sekunders stilhed ……tak ❤️”.
Her ses Claus Skyttes Facebookopslag fra den 2. juni 2018. Screenshot.
En enkelt debattør i tråden skrev i den forbindelse en kritisk kommentar til opslaget: “Kæft en klam tråd- ligefrem more sig på andres død og ulykke – skam jer….!”
Den kommentar var Annette Skov Andersson tydeligvis ikke enig i. I stedet forsvarede hun opslaget fra Claus Skytte og skrev, at debattøren ”skal anskue det bare lidt mere nuanceret”. Hun bebrejder debattøren, at han ikke kan se, at flygtningene vil ”invadere” os og ”smadre det europæiske kontinent”. Hun meddeler også, at hun er ”bedøvende ligeglad” med flygtningenes druknedød. 
Annette Skov Anderssons svar til den kritiske kommentator ses her. Screenshot.
Annette Skov Andersson liker også et grotesk, racistisk billede, som Claus Skytte udgav på Facebook i juni sidste år, hvor følgeteksten lød:
”Her er Erna – Erna er glad ! Erna er en venstreorienteret naiv ko – hun har lige scoret et enligtkommende barn, Abdul Que fra et shithole country ! Erna har givet ham et dansk navn : Hans …….Slikke Hans ! Det nye navn skal få ham hurtigere integreret !”.
Billedet og teksten fandt Annette Skov Andersson så morsomt, at hun både gav opslaget en grinende smiley og tilmed bakkede opslaget op med en spydig kommentar. Annette Skov Andersson skrev til det racistiske billede: ”Du burde give bedsteforældre for asyl et klask i sådan en opdatering…”
NB-kandidatens spydige kommentar til Claus Skyttes Facebook opslag ses her. Screenshot.
Grinede af brændende Øresundsbro
Annette Skov Andersson er i det hele taget en flittig bruger og besøgende på Claus Skyttes facebook-profil. Han delte i maj sidste år et billede fra den danske film Blinkende Lygter, hvor Ole Thestrups karakter siger: “Jeg har altid godt kunnet tænke mig at skyde nogen, men jeg har aldrig rigtig haft en grund”.
Derefter tilføjer Claus Skytte sin egen kommentar: ”Bare rolig Ole – der er flere grunde til det snart bliver nødvendigt!”
Den voldsforherligende retorik faldt i Annette Skov Anderssons smag. Hun reagerede med en grinende smiley. Den samme grine-smiley brugte hun, da Claus Skytte offentliggjorde en collage af en brændende Øresundsbro, da Danmark angiveligt skulle afskæres fra Sverige på grund af landets flygtningepolitik. 
Her ses Claus Skyttes Facebook opdatering om Øresundsbroen til venstre og til højre Annette Skov Anderssons like.
Vermund: Kandidat er “begavet selskab”
En anden collage, som Claus Skytte har delt, består af to billeder: Et historisk billede af en gruppe danske fabriksarbejdere og et andet foto af fire mandlige muslimer. Til billedet skriver Claus Skytte den 5. oktober 2018: ”Mænd i arbejdstøj byggede dette land – Mænd i kjoler ødelægger dette land!”

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Også dette opslag gav politisk mening for Annette Skov Andersson, der kvitterede med at like det.
At Annette Skov Andersson spiller en central rolle og er en vigtig kandidat for Nye Borgerlige er der ingen tvivl om. I marts 2018 har partiformand Pernille Vermund endda fremhævet Annette Skov Andersson som ”begavet selskab”. Dette skete i et facebook-opslag på Pernille Vermunds personlige facebook-profil, hvor Annette Skov Andersson optræder sammen med Pernille Vermund på et billede. Til billedet skriver Pernille Vermund: ”Forårssol, gode grin og begavet selskab. Hvad mere kan man ønske sig? God Weekend.”
Hverken Annette Skov Andersson eller Pernille Vermund har besvaret Redox’ henvendelser.
","Tidligere på ugen afslørede Redox, at Claus Skytte, der er medlem af Nye Borgerlige, havde delt en række racistiske og voldsforherligende opslag på Facebook. Nu kan Redox fortælle, at Annette Skov Andersson, der er en af partiets kandidater på Fyn, har liket en række af Claus Skyttes opslag. Annette Skov Andersson har en markant rolle …
",Redox,['Nyheder']
0,661,https://redox.dk/nyheder/de-nationalkonservative-fra-a-z/,2016-03-09 10:26:11,2017-10-04 08:33:15,De nationalkonservative fra A-Z,"Antimuslimsk
“Man kan vanskeligt adskille kultur og religion, og problemet er tydeligvis begge dele. Det er banalt, og egentligt et sygdomstegn at vi stadig i 2014 skal bruge tid på at diskutere hvorvidt Islam er problemet.” – Kim Møller, Uriasposten, 3. december 2014
Modstanden mod Islam og muslimer er den altfavnende fællesnævner for den nationalkonservative bevægelse.
Bush, George
I 2005 besøgte den amerikanske president, George W. Bush jr., København. I den anledning var der arrangeret flere store demonstrationer, der bl.a. opfordrede Bush og resten af G8-lederne til at gøre en ende på verdens fattigdom. En gruppe højrefløjsaktivister, deriblandt Kim Møller, startede Initiativet for Fred og Frihed, der bød præsidenten velkommen med en støttedemonstration.
Counterjihad
Counterjihad er betegnelsen for den internationale antimuslimske bevægelse, der består af en række organisationer og enkeltpersoner, hvis primære samlingspunkt er blogs og forummer på internettet. Bevægelsen har dog også forsøgt at skabe en fysisk samlingsplads i form af internationale CounterJihad-topmøder, hvor det første blev afholdt i København i 2007.
Document.dk
Dansk aflægger af den norske nationalkonservative side med samme navn. Kim Møller overtog styringen fra 4. januar til 4. marts 2016, men projektet kuldsejlede, hvorefter Kim Møller vendte tilbage til Uriasposten. Drømmen om et fællesskandinavisk højrefløjsmedie led derfor skibbrud.
Se også Uriasposten.
Etnicitet
Selvom de nationalkonservative blogs først og fremmest beskæftiger sig med Islam, muslimer, samt mennesker, som skribenterne mener er en del af ‘muslimsk kultur’, så spiller hudfarve også en vigtig rolle. På Uriasposten bruges begrebet “AEH’er” som en forkortelse for en person af ‘anden etnisk herkomst’. Her ses ikke på religion eller kulturel baggrund. Alene etnicitet.
For Frihed
Nicolai Sennels startede det danske PEGIDAdk i januar 2015 med inspiration fra den tyske Pegida-bevægelse. Nicolai Sennels, der både har været opstillet for Dansk Folkeparti og ageret gæsteskribent på Uriasposten, forsøgte at skabe en bred politisk platform mod invandring, flygtninge, islam og muslimer i almindelighed. Redox har dokumenteret, at gruppen blandt andre samler folk fra Dansk Folkeparti, nynazister fra Danskernes Parti, nazister fra Danmarks Nationale Front og medlemmer af Trykkefrihedsselskabet, der alle demonstrerer side om side. Efter påsken 2015 skiftede bevægelsen navn til For Frihed og Tania Groth overtog sidenhen lederskabet fra Nicolai Sennels. Gruppen holder demonstrationer en gang om måneden i indre København, hvor de samler mellem ca. 30 og 75 deltagere.
Gravers, Anders
Organisationer som SIAD, Stop Islamiseringen af Danmark (ledet af Anders Gravers), Frit Danmark (ledet af Michael Ellegaard) og Jylland Først (ledet af Karsten Holt Larsen) står ideologisk meget tæt på Trykkefrihedsselskabet, Uriasposten og resten af den nationalkonservative bevægelse. Alligevel er der et stor skel mellem de to strømninger. Blandt de nationalkonsertive ses SIAD og de andre grupper som amatøragtige og utilregnelige.
Hans Rustad
Hans Rustad driver den norske blog Document.no, som han har grundlagde 2003. Han er kendt offentligt som nationalkonservativ, pro-israelsk, modstander af indvandring og islamfjendtlig.
Efter Kim Møllers exit fra Document.dk, har Hans Rustad oplyst, at han vil fortsætte arbejdet med etableringen af den danske udgave af bloggen.
Israel
Den stærke besættelsesmagt spiller en vigtig rolle i den nationalkonservative bevægelse. Blandt de fleste ses Israel som ‘Mellemøstens eneste demokrati’ og Europas yderste bolværk mod ‘den muslimske invasion’. Af samme årsag har centrale krafter deltaget i zionistiske demonstrationer i København. Nogle steder i det nationalkonservative miljø kritiseres Israel-støtterne for at prioritere Israel højere end Danmark.
Den positive indstilling til Israel er en af de vigtigste skillelinjer mellem de nationalkonservative og de (ny)nazistiske organisationer.
Jensen, Bent
Den kontroversielle historiker Bent Jensen er qua sit ideologiske ståsted et forbillede for mange nationalkonservative.
Kim Møller
Den ubetinget vigtigste figur i den nationalkonservative bevægelse. Han har med Uriasposten og Mosbjerg Folkefest skabt bevægelsens naturlige samlingssteder både digitalt og i den virkelige verden. Samtidig har han været dagsordenssættende med sin løbende blogning om de emner, der optager bevægelsen.
Lars Hedegaard
Lars Hedegaard er historiker, forfatter og tidligere formand for Trykkefrihedsselskabet, som han var med til at stifte. De nationalkonservative hylder Hedegaard som en af deres helt store ideologer. For dem, er han et symbol på kampen for ytringsfrihed og kampen mod islam. Lars Hedegaards nyere forfatterskab kredser om hans postulat; at muslimer er ved at kolonisere og ødelægge de vesteuropæiske lande. Lars Hedegaard blev udsat for et mordforsøg ved sit hjem den 5. februar 2013. Sagen er stadig uopklaret.
Mosbjerg Folkefest
I 2014 og igen i 2015 gennemførte arrangerede en lille gruppe nationalkonservative, med Kim Møller i spidsen, ‘Mosbjerg Folkefest’. Første år havde 150 tilmeldte, mens festen i 2015 samlede næsten 250 deltagere ifølge arrangørerne. Eventen blev i første omgang gennemført som Uriaspostens 10 års-jubilæum i 2013.
Arrangementet består af både talere, mad, øl og socialt samvær. Deltagerne kommer først og fremmest fra den nationalkonservative bevægelse, men også personer med baggrund i nynazistiske grupper har deltaget.
Det er Svend Flemming Andersen, der ligger jord til arrangementet på hans store grund ved Mossø lidt vest for Skanderborg.
Nye Borgerlige
Et nyt parti, der blev dannet i efteråret 2015. De centrale personer er tidligere Pernille Vermund, tidligere folketingskandidat for De Konservative, og Peter Seier Christensen, der har deltaget i Pegida-demonstrationer i både Danmark og Sverige. Partiet bejler ligger ideologisk tæt på den nationalkonservative bevægelse, omend der er intern uenighed om, hvor meget flygtninge- og indvandringspolitik skal fylde.
O – Dansk Folkepartis partibogstav
Mange fra den nationalkonservative scene har en relation til Dansk Folkeparti. Mange er, eller har været, medlemmer af partiet, der i disse kredse beskyldes for at føre en slap og lempelig asyl- og indvandringspolitik i Danmark. 13 procent af danskerne efterlyste et parti til højre for Dansk Folkeparti i en meningsmåling i Jyllands Posten i januar 2015. Det er denne gruppe danskere, som de nationalkonservative forsøger at aktivere. Dansk Folkeparti og de nationalkonservative er også knyttet tæt sammen gennem personlige relationer og samarbejder. Således danner Uriaspostens Kim Møller privat par med Pernille Bendixen, der sidder i Folketinget for Dansk Folkeparti.
Provokunstneren Uwe Max Jensen
Uwe Max Jensen er i den brede offentlighed bedste kendt som manden, der tissede på en gavl i Brande og i Olafur Eliassons vandskulptur Waterfalls. Ved siden af sit kreative virke er han en del af den nationalkonservative bevægelse. Han hjælper bl.a. Kim Møller med arbejdet på Uriasposten ligesom han er fast gæst ved debatmøder hos Trykkefrihedsselskabet og til Mosbjerg Folkefest. Desuden er han fast deltager i debatter på nettet.
Quran
Koranen, af det arabiske al-Qurʾān, er det centrale helligskrift for muslimer og danner grundlaget for den islamiske religion. Koranens forskellige passager fremhæves tit af de nationalkonservative, som bevisførelse for forskellige påstande vedrørende muslimer. De benytter en streng og bogstavtro tolkning af historierne fra Koranen, som man ellers kun finder hos meget dogmatisk religiøse personer.
Ræder Clausen, Henrik
Henrik Ræder Clausen er en de centrale, men mere ukendte, aktører i miljøet omkring Uriasposten. Han er bestyrelsesmedlem i foreningen bag Mosbjerg Folkefest. Han tager løbende fotos til Snaphanen og er desuden tidligere byrådskandidat for Dansk Folkeparti i Aarhus Kommune.
Snaphanen
Bloggen Snaphanen, der drives af Steen Raaschou, er den nationalkonservative bevægelses næststørste blog. Raaschou skriver især om svenske forhold.
Trykkefrihedsselskabet
Trykkefrihedsselskabet (TFS) er en forening der blev grundlagt i 2004 af blandt andre Lars Hedegaard, David Gress, Søren Krarup og Jesper Langballe. Foreningen er selvudråbte forkæmpere for ytringsfrihed og stærke kritikere af islam. Den tidligere chefredaktør for Politiken, Tøger Seidenfaden, opfattede foreningen som et skalkeskjul for had til muslimer.
TFS afholder løbende arrangementer, som f.eks. debatmøder. De har også gjort sig bemærket ved at udstille den nynazistiske provokunstner Dan Parks collager på Christiansborg.
Trykkefrihedsprisen, som foreningen uddeler til “forkæmpere for ytringsfriheden”, blev i 2010 tildelt Kim Møller fra Uriasposten.
Se også Lars Hedegaard
Uriasposten
Den nationalkonservative bevægelses centrale samlingspunkt. Kim Møller har drevet bloggen siden 2003, og den er vokset for hvert år, der er gået.
Venstrefløjen
Venstrefløjen opleves af de nationalskonservative som værende i ledtog med islamister. I denne verdensanskuelse er venstrefløjen femtekolonne for en muslimske overtagelse af Vesteuropa. Støtte til det multikulturelle samfund opfattes som landsforræderi. Det kommer blandt andet til udtryk ved, at venstreorienterede debattører og aktivister registreres og hænges ud med navn og billede på blogs som eksempelvis Uriasposten.
Winston Churchill
Kim Møllers største forbillede. Bloggeren ynder at citere den tidligere britiske premierminister.
X’et på stemmesedlen
To partier til højre for Dansk Folkeparti konkurrerer om de nationalkonservatives gunst. Både Dansk Samling og Nye Borgerlige kæmper pt. for at samle de magiske 20.000 underskrifter, der udløser en plads på stemmesedlen ved næste folketingsvalg. De risikerer dog at blive overhalet højre om af nynazistiske Danskernes Parti.
Ytringsfrihed
Den hellige gral. Det ubetinget vigtigste ord for de nationalkonservative de seneste ti år. For bevægelsen udmønter det sig blandt andet i en modstand mod racisme- og blasfemiparagrafferne i straffeloven.
Zenia Stampe
Den radikale politiker er en af de nationalkonservatives yndlingshadeobjekter. Hun har jævnligt været udsat for chikane og trusler på nettet. Der bliver ofte refereret til hende som den ultimative “landsforrædder”.
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
","Antimuslimsk “Man kan vanskeligt adskille kultur og religion, og problemet er tydeligvis begge dele. Det er banalt, og egentligt et sygdomstegn at vi stadig i 2014 skal bruge tid på at diskutere hvorvidt Islam er problemet.” – Kim Møller, Uriasposten, 3. december 2014 Modstanden mod Islam og muslimer er den altfavnende fællesnævner for den nationalkonservative …
",Redox,['Nyheder']
0,3393,https://redox.dk/nyheder/leader-of-danish-nazi-group-withdraws-offers-to-throw-the-organization-into-internal-turmoil-and-weakening/,2019-11-24 07:48:56,2020-10-05 23:15:05,Leader of danish Nazi group withdraws: Offers to throw the organization into “internal turmoil and weakening”,"Martin Durvad, who is the leader of the Nordic Resistance Movement (commonly abbreviated NMR from the original swedish name) in Denmark, is now withdrawing from the Nazi organization. Simultaneously he has offered Redox, an antifascist investigative media, to throw NMR into “internal turmoil and weakening”.
This is a direct consequence of the arrest of Jacob Vullum Andersen, a local group leader in NMR. The arrest came after the numerous anti-semitic actions in Denmark in the previous week.
We received an e-mail
Thursday evening Martin Durvad sent an e-mail to Redox. Among other things, it read:
”I’m contacting you, because I have an offer that could benefit both of us. In the light of recent events, I can no longer represent the Nordic Resistance Movement. Thus I request that you remove my name from your articles, in return I can offer you my full withdrawal, with all it brings of internal turmoil and weakening here along with the arrest of Jacob. I will definitely stay 100% from the national scene forever. The articles are old and irrelevant. I will delete my name everywhere else, privately and within the organization.”
Deleted his name
Friday morning, Redox found that Durvad had already edited the NMR website. In several articles where he was originally mentioned by name, his name had now been removed. In an article from the 2nd of June it initially read:
”Now it was time for the highlight of the day, when the Nordic Resistance Movement’s Danish branch national leader, Martin Durvad, was to speak.”
Friday the text reads:
”Now it was time for the highlight of the day, when the Nordic Resistance Movement’s Danish branch national leader was to speak.”
The original article can be found on archive.org
Redox has found similar examples in which Durvad has removed his own name from the webpage of the organization that he officially is still the leader of.
NMR brought to it’s knees
In April NMR had their largest show of force in Denmark so far, when they marched through Copenhagen. Even though the majority of the 80 protesters were Swedish, there is no doubt that that the Danish branch of NMR considered it a great victory. Since then, the organization has been in steep decline.

Why we didn’t remove Durvads name
It happens from time to time that former right-wing extremists contact Redox, because they wish to have their photo or name removed from an article. Normally we are open to comply with these requests, and we find it positive when these people leave the racist and neo-Nazi movements. All of these requests are taken seriously and discussed thoroughly. Several factors are taken into account, e.g. their age and for how long they have been a part of the extreme right-wing. We will be more compliant if a young person, that has been active for a short period of time, has left the movement.
But we neither can nor will rewrite history. If someone has been a central figure on the extreme right-wing, they won’t by default have their name removed from our articles. This is the case with Martin Durvad. Anything else would be historical revisionism.
When a leader of a Nazi-movement, that is in the public spotlight due to anti-Semitic vandalism, offers to throw the movement into “internal turmoil and weakening” and in return avoid all attention, we consider that an important story to tell. It is something that we cannot ignore and that is why we decided to write this article instead of complying with the request to remove Durvad from our articles.

In august Kristian Niss left the organization. He was leader of the Northern Jutland ‘nest’, which NMR calls its local groups. This happened at the same time as the Swedish media Expo unveiled that a large group of NMR members had split from the organization, and had formed ‘Nordisk Styrke’. Nordisk Styrke is allegedly an even more violent organization.
It is unclear if Kristian Niss has joined Nordisk Styrke, but one former NMR member that has joined them is Peter Kjøller Bak. Despite being one of the most active members in NMR in the past year, Peter has now joined Nordisk Styrke.
Two weeks ago, antisemitic propaganda and vandalism was carried out against jewish homes and graveyards in multiple cities, and a few days later Jacob Vullum Andersen was arrested. After the departure of Kristian Niss, Jacob Vullum was one of just two remaining ‘nest’ leaders remaining and he has now been taken out of action until he is released.
With this in mind, Martin Durvad is the only functioning ‘nest’ leader, as the danish part of NMR consists of only three local ‘nests’. He is the leader of the members in Copenhagen, and he is the national leader of the Danish department. Until now.
Both considering the e-mail he send to Redox, and him deleting his name from the website of NMR, Durvad seeks to remove himself from the history of NMR.
Durvad leaves an organization that in short time has completely imploded: Three out of three ‘nest’ leaders, one of which is the national leader, has left NMR or are behind bars. Several members are facing prosecution and the public’s spotlight is relentlessly on the organization. The dream of having large Nazi marches has died for some time.
","Martin Durvad, who is the leader of the Nordic Resistance Movement (commonly abbreviated NMR from the original swedish name) in Denmark, is now withdrawing from the Nazi organization. Simultaneously he has offered Redox, an antifascist investigative media, to throw NMR into “internal turmoil and weakening”. This is a direct consequence of the arrest of Jacob …
",Redox,['Nyheder']
0,4456,https://redox.dk/nyheder/her-er-15-facts-om-lars-groenbaek-larsen-som-dr-indtil-videre-ikke-naevner-i-deres-dokumentarserie-flugten-fra-ukraine/,2022-05-27 16:01:34,2022-12-28 22:57:30,"Her er 15 facts om Lars Grønbæk Larsen, som DR (indtil videre) ikke nævner i deres dokumentarserie Flugten fra Ukraine","DR bringer i disse dage dokumentarserien “Flugten fra Ukraine”, der handler om danskere, der har gjort en indsats for at hjælpe ukrainske flygtninge. En af de medvirkende er Lars Grønbæk Larsen, der igennem tyve år har været en af de absolutte nøglefigurer på den yderste højrefløj i Danmark. Han har været formand og talsmand for en håndfuld forskellige grupper på den udenomsparlamentariske højrefløj og har tætte bånd til adskillige voldsdømte nynazister og en drabsdømt højreradikal rocker.
Men dét fortæller DR ikke, heller ikke selvom det er oplysninger, der i vid udstrækning er offentlig tilgængelige. I stedet er der i første afsnit en passage på 29 sekunder, hvor Lars Grønbæk Larsen selv siger:
“Jeg har en politisk fortid som talsmand for det nogen vil kalde ‘det meget højreorienterede Danmark’.”
Derefter kører to fotos af Lars Grønbæk Larsen over skærmen: Det første fra De National-Liberale og Dansk Fronts demonstration i Svendborg 10. juni 2006, derefter et gruppebillede fra en intern fest i det nynazistiske Dansk Front-netværk senere samme sommer. Det forklares ikke hvor billederne stammer fra eller hvilke organisationer, der er tale om.
Lars Grønbæk Larsen (med megafon) ved De National-Liberale og Dansk Fronts fælles demonstration i Svendborg i juni 2006. Foto: Redox
Lars Grønbæk Larsen fortsætter med at snakke:
“Det ligger år tilbage nu, men det gør det jo sådan set bare ekstra finurligt at man nu skal ned og ligefrem hente flygtninge, når det egentlig har været en noget anden dagsorden man har stået for.”
En absolut nøglefigur
Men Lars Grønbæk Larsen har ikke bare været talsmand for “det meget højreorienterede Danmark”. Han har igennem to årtier været en nøglefigur i flere af største højreradikale organisationer og har konsekvent plejet tæt omgang med dømte voldsmænd, nynazister og hooligans.
Vi har derfor samlet en række nedslag i hans omfattende politiske cv, der kan være med til at give et bedre indtryk af hvem det er DR har valgt som hovedperson i deres dokumentarserie.

I starten af 2000-tallet er Lars Grønbæk Larsen formand for Fremskridtspartiets Ungdom. Hans far, Leif Grønbæk Larsen, havde i mange år været aktiv i moderpartiet. Familien er bosat på Sydøstfyn.
Allerede i 2001 ses Lars Grønbæk Larsen i selskab med en gruppe nynazister fra White Pride, der fotograferer deltagerne i en fredsdemonstration i Århus.
I 2006 er han formand for minipartiet De National-Liberale, der kun er aktive på Fyn. Partiet har tætte bånd til det nynazistiske netværk Dansk Front. Det er officielt De Nationale-Liberale, der står som anmelder af de to demonstrationer som Dansk Front gennemfører i Svendborg i april og juni 2006. Lars Grønbæk Larsen deltager i begge demonstrationer, og holder tale ved den sidste af dem. En stor del af deltagerne er kendte nynazister fra Dansk Front, Blood & Honour og White Pride. Et billede herfra bringes i DR-dokumentaren, men uden forklarende tekst eller speak.
Senere samme sommer optræder han på fotos fra en interne fest i det nynazistiske netværk Dansk Front. Her sidder han i festligt lag med blandt andet en tysk topnazist og et kendt medlem af nazipartiet DNSB. Et billede fra festen bringes i DR-dokumentaren, men uden forklarende tekst eller speak.
I oktober 2006 er han med i retten som støtte for et ledende medlem af Dansk Front, der får fire måneders fængsel for et overfald på en somalisk mand. Den dømte begrundede i retten angrebet med at han “ikke kan lide udlændinge”·
I december 2006 deltager Lars Grønbæk Larsen i Salem-marchen, nordens største nazimarch, der foregår i Stockholm-forstaden Salem. Lars Grønbæk Larsen er afsted med Dansk Fronts busafgang fra Danmark og i marchen går han sammen med kendte medlemmer af White Pride og et medlem af Dansk Front, der få måneder før marchen havde stået bag efter groft overfald på en afghansk familiefar i Holte.
Den 6. oktober 2007 angreb en gruppe White Pride-medlemmer en mindre, antiracistisk manifestation i Århus. Efter angrebet gik overfaldsmændene på værtshus sammen med blandt andet Lars Grønbæk Larsen.
I 2008 bliver Lars Grønbæk Larsen formand og talsperson for foreningen Vederfølner. Det er en højreradikal gruppe, der har overtaget efter Dansk Fronts lukning i 2007. Foreningen bliver skandaliseret i medierne, da Redox kan afsløre at foreningens vagtværn består af heilende og voldsdømte White Pride-hooligans.
I 2012 er han til stede ved English Defence Leagues demonstration i Aarhus, hvor han følges med en gruppe voldsberedte mænd fra Vestsjælland. Gruppen bliver senere kendt som Rightwings. Flere fra gruppen anholdes, dog ikke Lars Grønbæk Larsen.
Han bliver tilgengæld anholdt tre måneder senere, da en blandet gruppe højreekstremister, herunder flere fra Rightwings, dukker op på Odense BanegårdsCenter, hvor de forsøger at angribe en antiracistisk blokade. De bliver dog jaget på flugt og derefter anholdt af politiet. Lars Grønbæk Larsen bliver senere dømt i byretten for sin rolle i episoden.
I foråret 2013 står Lars Grønbæk Larsen frem som talsmand for Rightwings-gruppen. Flere fra gruppen går senere ind i Bandidos.
I maj 2014 dukker Lars Grønbæk Larsen og en blandet skare fra Rightwings og Danish Defence League op ved Christiansborg, hvor antifascister protesterer mod en nazistisk demonstration arrangeret af Danmarks Nationale Front. Lars Grønbæk Larsen og de andre bliver jaget på flugt, hvorefter de bliver eskorteret væk af politiet. Gruppen af højreekstremister tæller også Mickey Weiergang Dreier, der senere dømmes for drab.
I 2015 bliver Lars Grønbæk Larsen talsperson for netværket Danish Defence League, hvis medlemmer blandt andet har optrådt med hagekorstattoveringer og støtte til terroristen Anders Behring Breivik. Her genforenes han med flere tidligere Dansk Front-folk.
Lars Grønbæk Larsen melder sig ind i Nye Borgerlige i 2016, men melder sig ud efter medlemskabet omtales i pressen.
Lars Grønbæk Larsens gode ven Mickey Weiergang Dreier, der var en nøglefigur i Rightwings, står i foråret 2019 bag et drab i Holbæk, hvor den 18-årige Zobair Said bliver likvideret. Dreier og Grønbæk Larsen har haft et tæt bånd siden ihvertfald 2012. De kommenterer ofte på hinandens billeder på sociale medier og omgås både i politiske og sociale sammenhænge. Mickey Weiergang Dreier er på tidspunktet for drabet medlem af Bandidos. Rightwings eksisterer ikke længere.


Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Det er iøvrigt ikke første gang, at DR udelader Lars Grønbæk Larsens fortid. Tilbage i marts i år medvirkede Lars Grønbæk Larsen i Aftenshowet over en videoforbindelse, netop for at fortælle om ønsket om at hjælpe ukrainske flygtninge. Her blev hans lange cv på den yderste højrefløj slet ikke omtalt, hvilket DR senere endte med at måtte beklage.
Lars Grønbæk Larsen har ikke reageret på Redox’ interviewhenvendelser, selvom han har modtaget dem.
","DR bringer i disse dage dokumentarserien “Flugten fra Ukraine”, der handler om danskere, der har gjort en indsats for at hjælpe ukrainske flygtninge. En af de medvirkende er Lars Grønbæk Larsen, der igennem tyve år har været en af de absolutte nøglefigurer på den yderste højrefløj i Danmark. Han har været formand og talsmand for …
",Redox,['Nyheder']
0,2428,https://redox.dk/nyheder/analyse-svenske-tilstande-paa-den-yderste-hojrefloj/,2018-07-07 09:19:35,2020-10-05 23:06:42,Analyse: Svenske tilstande på den yderste højrefløj,"Tirsdag den 29. maj demonstrerede cirka 120 personer fra den alleryderste højrefløj foran den britiske ambassade i København til støtte for Tommy Robinson. Det var den største demonstration på den yderste højrefløj herhjemme siden Pegida i Danmark gennemførte sin første march i januar 2015. Denne demonstration var da også arrangeret af Pegidas arvtager For Frihed.
Samtidig, og det er dét, som denne tekst handler om, blev demonstrationen et symbol på de bånd, der over de seneste år er blevet bygget på tværs af ideologiske forskelle på højrefløjen. Ser man ti år tilbage, så var den yderste højrefløj, i hvert fald udadtil, meget skarpt opdelt i henholdsvis en kulturracistisk eller nationalkonservativ strømning og på den anden side en racebiologisk tendens. På den ene side fandtes grupper som Den Danske Forening og Stop Islamiseringen af Danmark, på den anden side DNSB, White Pride og Danmarks Nationale Front. Relationen mellem grupperne var oftest (med enkelte, men vigtige undtagelser) ringe, og begge fløje tog ofte offentligt afstand fra hinanden.
En delegation fra Generation Identitær deltog i For Friheds første støttedemonstration for Tommy Robinson i maj. (Foto: Researchkollektivet Redox)
Ser man på demonstrationen 29. maj, så var scenariet et helt andet. Ledende medlemmer af Trykkefrihedsselskabet demonstrerede side om side med tidligere medlemmer af Danskernes Parti og Blood & Honour. Også en stor gruppe unge fra den nyfascistiske gruppe Generation Identitær, der offentligt har deklareret, at deres definition af danskhed handler om ‘blodets bånd’ – altså etnicitet.
Det er selvfølgelig ikke første gang, at personer fra Danskernes Parti deltager i For Friheds demonstrationer. Det er sket jævnligt over de seneste år. Men alligevel er der sket noget. Hvor For Frihed de første leveår fra 2015 og frem var ganske forsigtige med, hvem de blev associeret med og jævnligt bad konkrete deltagere om at blive væk, fordi de gav dårlig presse, så har organisationen den seneste tid blødt markant op. Ved den seneste demonstration 1. maj deltog adskillige kendte nazister, der var tydeligt velkommen i den lille skare.
Nicolai Boesen og Lars Hartvig har begge en fortid i både Dansk Front og Danskernes Parti. Alligevel er de velkomne ved For Friheds demonstrationer. Her deltager de i en støttedemo for Tommy Robinson den 14. juli 2018. (Foto: Researchkollektiver Redox)
Samtidig er Generation Identitær vokset frem i Danmark. Trods at organisationen kun tæller omkring tyve aktive medlemmer, så har de fået stor opbakning på de sociale medier fra meget brede dele af højrefløjen; fra Dansk Folkeparti og ud til tidligere medlemmer af Danskernes Parti og Dansk Front. Den lille ungdomsorganisation står som sagt for en politisk linje, hvor både kultur og etnicitet bliver betragtet som centrale markører, når en persons ‘danskhed’ skal afgøres. Dét ville for fem og ti år siden have betydet, at resten af de nationalkonservative eller kulturracistiske grupperinger på højrefløjen havde taget afstand fra dem og forsøgt at udgrænse dem.
Men der er sket noget. For i stedet for afvisning og udelukkelse er Generation Identitær, og i øvrigt også de partiløse eks-medlemmer af Danskernes Parti, blevet modtaget med åbne arme på den nationalkonservative scene. De årlige sommerfester, der først hed Mosbjerg Folkefest og nu Folkefest for Frihed, er blevet samlingspunkt for stort set alle strømninger på den yderste højrefløj. For Frihed omtaler ligefrem Generation Identitær som deres venner.
På den måde minder situationen på den yderste højrefløj i Danmark med lidt forsinkelse om den, der de seneste år er sket i Sverige. Siden Svenskarnas Parti lukkede i 2015 er der opstået nye alliancer på kryds og tværs af ideologiske udgangspunkter på den fragmenterede højrefløj. Hvor der tidligere var en klar opdeling mellem de store nynazistiske organisationer på den ene side og Sverigedemokraternas (SD) og deres underskov af alternative medier, så er grænserne på få år fuldstændigt opløst.
Tidligere ledende medlemmer af Svenskarnas Parti indgår i samarbejde med f.eks. Ingrid Carlqvist. Hun drev for få år siden mediet Dispatch International i samarbejde med danske Lars Hedegaard og repræsenterede en linje, der tilhørte den mere midtersøgende blandt de nationalkonservative. Aktivister fra voldsberedte nynazistiske grupper arbejder nu sammen med de SD-støttende alternative medier. Der er forbrødring over hele linjen. De ideologiske uenigheder om holocaust og Det Tredje Rige, styreform, aktionsmetoder, strategi og parlamentarisme er selvfølgelig ikke forsvundet, men de er gledet i baggrunden til fordel for nye samarbejder og alliancer.
Fælles for både Sverige og Danmark er også, at kun de allermest rabiate og åbenlyst voldshyldende nazister står udenfor det gode selskab. I Sverige eksemplificeret ved Nordiska Motståndsrörelsen (NMR), i Danmark ved NMR’s danske aflægger samt Danmarks Nationale Front. NMR og den danske knopskydning, Den Nordiske Modstandsbevægelse, forsøger i stedet at opbygge en parallel egen bevægelse, der til gengæld har meget lidt berøring med resten af den yderste højrefløj.
At den ‘pæne’ nationalkonservative bevægelse, der i høj grad overlapper med både Dansk Folkeparti (DF) og Nye Borgerlige (NB), har åbnet op for samarbejdet med f.eks. Generation Identitær og tidligere medlemmer af Danskernes Parti er en markant udvikling. Det viser først og fremmest hvor lidt modvind bevægelsen har i den offentlige debat. Meget få medier stiller kritiske spørgsmål til at DF, NB og deres nationalkonservative bagland åbenlyst dyrker relationer til grupperinger, der taler om ‘blodets bånd’ og åbenlyst betragter hudfarve og etnisk baggrund som centrale markører for hvem, der er ‘rigtige danskere’. Samtidig er det også et udtryk for, at hele det politiske spektrum over de seneste to årtier er rykket betragteligt mod højre. En udvikling, der i øvrigt forekommer at tage til i hastighed.
Samtidig må de nye alliancer også tages som udtryk for, at mange nationalkonservative i virkeligheden ikke er specielt uenige med nynazisterne om, hvem der hører hjemme i Danmark – og især om, hvem der ikke gør.
","Tirsdag den 29. maj demonstrerede cirka 120 personer fra den alleryderste højrefløj foran den britiske ambassade i København til støtte for Tommy Robinson. Det var den største demonstration på den yderste højrefløj herhjemme siden Pegida i Danmark gennemførte sin første march i januar 2015. Denne demonstration var da også arrangeret af Pegidas arvtager For Frihed. …
",Redox,['Nyheder']
0,587,https://redox.dk/nyheder/ny-rapport-kulegraver-danskernes-parti/,2013-09-09 09:00:00,2017-10-20 12:03:19,Ny rapport kulegraver Danskernes Parti,"Rapporten Demokratiske nazister afdækker, på baggrund af et omfattende kildemateriale partiets historie, struktur, politik, strategi og medlemsskare og konkluderer, at Danskernes Parti er et sammenrend af nuværende og tidligere medlemmer af en række militante nazistiske grupper. Kraftigt inspireret af lignende nynazistiske partier i Sverige og Tyskland forsøger Danskernes Parti at videreføre nazismen i en moderne indpakning. Ved hjælp af en politik, hvor racebiologi kun officielt er byttet ud med etnicitet, går partiet således ind for en etnisk udrensning af alle ikke-vestlige danskere, og arbejdede ind til sidste år for indførelsen af et diktatur i Danmark. Samtidig har partiets centrale medlemmer ualmindeligt svært ved at lægge deres nazistiske baggrund på hylden. I denne artikel opsummerer vi de vigtigste pointer i rapporten. Du kan læse hele rapporten her
Stiller op i hele landet
Vi udgiver rapporten Demokratiske nazister nu for at opkvalificere debatten om Danskernes Parti frem mod kommunalvalget i november 2013. Partiet stiller indtil videre op i seks kommuner og i fire ud af fem regioner. Samtidig er partiet i hastig vækst og har en målsætning om at blive den største og samlende organisation på den yderste højrefløj i Danmark. Desuden stiller partiets søsterorganisationer i Sverige og Tyskland både økonomiske og aktivistiske ressourcer til rådighed for Danskernes Partis valgkamp. Dette er alt sammen vigtige grunde til, hvorfor Redox nu vælger at fremlægge resultaterne af mere end to års researcharbejde. Målet med rapporten er at give demokratiske kræfter i hele landet viden, skyts og argumenter over for Danskernes Parti op til valget. Det er første gang siden Anden Verdenskrig, at nazister stiller op ved et valg i så massivt et omfang. Uanset at truslen fra det yderste højre i Danmark kan virke lille, og at Danskernes Parti lige nu er uden betydning i det politiske landskab, så har partiets samarbejdspartnere i nabolandene Tyskland og Sverige faktisk pæn valgsucces. I Tyskland er Nationaldemokratische Partei Deutschlands (NPD) repræsenteret i to delstatsparlamenter og en lang række byråd, mens Svenskarnas Parti har haft succes med at overtage andre partiers byrådspladser. Der er således god grund til at tage truslen fra partiet seriøst i valgkampen. Allerede nu har partiet skudt sin valgkamp i gang, hvilket bl.a. sås i lørdags, hvor partiet gik på gaden i det centrale Aarhus og uddelte valgkampsmateriale til de forbipasserende. De sidste fire uger op til selve valget kommer partiet til at intensivere sine aktiviteter rundt om i landet.
Socialt arrangement i DNSB, sommeren 2010. Som nummer tre fra venstre ses Henrik Matthiesen, derefter Søren Lund Christiansen og Daniel Carlsen. Med solbriller ses Kenneth Hellesøe og til venstre for ham Rune Lauritzen. Alle fem er i dag medlemmer af Danskernes Parti, og tre af dem nuværende og tidligere medlemmer af partiets ledelse (Foto: Privat).
Udbrydere fra DNSB
Danskernes Partis politiske projekt handler grundlæggende om én ting, nemlig at videreføre den moderne nazisme og ideen om et racerent Danmark i en ny, legitim og tilsyneladende demokratisk indpakning. Som vi viser i rapporten, er der dog i virkeligheden tale om et meget tyndt lag demokratisk fernis. Selvom Danskernes Parti påstår, at det ikke er nynazistisk, peger en lang række forhold imidlertid på det modsatte. Danskernes Parti blev stiftet i juni 2011 som en udbryderorganisation fra nazistpartiet DNSB. Daniel Carlsen sagde i den forbindelse: ”Vi vil modernisere DNSB, så man kan ikke sige, at det er et konkurrerende parti” samt: ”Jeg har jo heller ikke skiftet politisk holdning i løbet af en nat.” Den første ledelse i Danskernes Parti bestod af Daniel Carlsen, Morten Schjetne, Rune Lauritzen og Kenneth Hellesøe. Alle havde to en halv måned forinden været aktive i DNSB’s partitop. Bruddet med DNSB var i højere grad kosmetisk og retorisk, end det var reelt politisk. Partiet har således en klart nazistisk inspireret struktur og politik. Danskernes Parti har hentet meget organisatorisk og strategisk inspiration fra især det nynazistiske Svenskarnas Parti, der indtil 2008 hed Nationalsocialistisk Front og var et militant nazistisk parti. Herfra har Danskernes Parti bl.a. hentet sin legitimeringsstrategi, der handler om at give partiets rabiate og racistiske politik en legitim og demokratisk indpakning, der er mere spiselig for den moderne vælger. “Nationalsocialismens og fascismens principper og idealer er ikke knyttet sammen med navne eller symboler, så hvorfor ikke pakke dem ind i et navn og et symbol, som folk er i stand til at relatere sig til. Ordet NAZI og SVASTIKAET er uigenkaldeligt blevet sværtet til. Jeg advokerer så sandelig ikke anti-nazisme. Jeg advokerer blot genindpakning.” Sådan skrev Rune Lauritzen, medlem af partiets ledelse, sidste år på et britisk fascistforum.
 
Flere medlemmer af den voldelige, racistiske hooligangruppe White Pride deltog ved receptionen på Daniels Carlsens bog Odelsret til Danmark på Århus Hovedbibliotek i marts 2013. På billedet ses Jesper Straube på vej ind til receptionen (Foto: Redox).
Et parti af nazister
Ifølge partiet har maksimalt 10-15 % af medlemmerne tidligere været organiseret i DNSB. Selvom dette skulle være sandt, så har størstedelen af partitoppen og den faste aktivistskare en fortid i de nazistiske grupper DNSB, Danmarks Nationale Front, Dansk Front og Nationalpartiet Danmark. Det gælder bl.a. fire femtedele af den nuværende ledelse og seks ud af otte lokalvalgskandidater. Derudover er i hvert fald et partimedlem i Aarhus dobbeltorganiseret i White Pride. Partiets medlemmer har også svært ved at lægge nazistiske udtalelser og brugen af nazistiske symboler og tøj på hylden. Ved flere lejligheder er partimedlemmer således dukket op til arrangementer iført tøj med nazistiske mærker og symboler. Også på internettet har de svært ved at holde sig i skindet med rabiate udtalelser. Rune Lauritzen skrev således så sent som i maj 2013 på et internetforum, at han i år havde fejret Adolf Hitlers fødselsdag med fest og kage, og den 12. november sidste år skrev han samme sted: ”Jeg ville elske at se en kæmpestor nationalsocialistisk bevægelse med svastika og alt det.”
 
Partimedlem Simon Elmose Nielsen ses her iført sweatshirt med et keltisk kors til Danskernes Parti Københavns sommerfest i juli 2013 (Foto: Redox).
Etnisk udrensning og diktatur
Politisk forsøger Danskernes Parti at markedsføre sig som moderne nationalister, der har skiftet nazismen ud med ’nationaldemokratisme’ og racismen ud med ’etnopluralisme’. Ser man nærmere på partiets politik og medlemmernes holdninger, handler Danskernes Partis ideologiske nybrud om indpakning og legitimering af partimedlemmernes nazistiske holdninger. Etnopluralismen er en anden måde at snakke om et racerent Danmark på. Danskernes Parti lægger da heller ikke skjul på, at konsekvensen af partiets etnopluralistiske politik er et stop for indvandring fra alle ikke-vestlige lande og en etnisk udrensning af alle ikke-vestlige personer og deres efterkommere, der bor i landet. Der er således tale om en moderne version af nazismens racebiologi, men til trods for, at partiet bruger etnopluralismen som dække, skinner den rendyrkede nazisme konstant igennem, både i partiets politik og i medlemmernes udtalelser og brug af nazistisk symbolik. Officielt går Danskernes Parti ind for det repræsentative demokrati. I partiets første program, der var gældende indtil sidste år, står der imidlertid, at partiet vil arbejde for et styre, hvor statsministeren skal have absolut autoritet og støtte sig til et selvsupplerende landsting, bestående af nationens bedste mænd, der skal udgøre den øverste myndighed i samfundet. Indtil programændringen gik Danskernes Parti således ind for et udemokratisk fåmandsvælde, og ser man på partiets stærkt hierarkiske struktur og ledelsesprincipper, der er hentet direkte fra Adolf Hitler og 1930’ernes nationalsocialistiske partier, afsløres partiets demokratiske sindelag som en simpel, legitimerende overflade.
 
Daniel Carlsen hilser på en landsmødedeltager, som er iført en trøje fra det nazistiske tøjmærke Thor Steinar, i august 2013 (Foto: Redox).
Rapport i kølvandet på relancering
I Redox’ 92 sider lange rapport kan du læse om Danskernes Partis udvikling, struktur, ideologi og politik, om deres strategi, herunder partiets arbejde for at opnå legitimitet i det politiske liv, om de ledende aktivisters nazistiske baggrund og om de politiske perspektiver i Danskernes Partis vækst. Rapporten bygger først og fremmest på partiets egne udgivelser, en lang række artikler om partiet, partimedlemmers indlæg på diverse internetforummer og på vores omfattende billedarkiv. Derudover inddrager vi researcharbejde fra Sverige og Tyskland. Vi har i rapporten valgt at angive kilderne til vores oplysninger, således at det står klart, hvilket materiale vi bygger vores research på. Nogle få kilder har vi dog valgt at lade være anonyme af hensyn til kildebeskyttelsen. Rapporten er rigt illustreret med et omfangsrigt billedmateriale, der ligeledes tjener et dokumentarisk formål. Rapporten er Redox’ første store udgivelse siden ORG-rapporten i 2011, der resulterede i, at vores website blev lukket af Datatilsynet. Rapporten markerer dermed også vores tilbagevenden til internettet og offentligheden og kommer i kølvandet på relanceringen af vores hjemmeside den 1. september i år. Du kan hente rapporten her og i en enkeltsidet version i høj opløsning her. Læs også Danskernes Partis kommentarer til Redox’ oplysninger her Du kan støtte Researchkollektivet Redox’ arbejde med at dokumentere og afsløre det yderste højre ved at overføre penge til: 8401 – 0001155573
","Rapporten Demokratiske nazister afdækker, på baggrund af et omfattende kildemateriale partiets historie, struktur, politik, strategi og medlemsskare og konkluderer, at Danskernes Parti er et sammenrend af nuværende og tidligere medlemmer af en række militante nazistiske grupper. Kraftigt inspireret af lignende nynazistiske partier i Sverige og Tyskland forsøger Danskernes Parti at videreføre nazismen i en moderne …
",Redox,['Nyheder']
0,2371,https://redox.dk/nyheder/stram-kurs-leder-demonstrerede-mod-fri-abort/,2018-06-09 12:49:57,2018-08-04 23:53:33,Stram Kurs-leder demonstrerede mod fri abort,"Mellem 60 og 80 kristne abortmodstandere gik tidligere lørdag på gaden under parolen “Red en mere”. Det skete i anledning af 45 års jubilæet for den fri abort i Danmark. Det var organisationen Retten til Liv, der stod bag demonstrationen.
Advokaten Rasmus Paludan, der er formand for minipartiet Stram Kurs, deltog i marchen, der gik igennem den københavnske bydel Nørrebro og sluttede på Rådhuspladsen.
Om demonstrationen sagde en af arrangørerne, Jens Vindum, til Jyllands-Posten lørdag: “Vi går ind for at afskaffe fri abort.”
Selvom han deltog i lørdagens demonstration mod fri abort, så siger Rasmus Paludan til Redox, at han ikke er imod fri abort: “Stram Kurs ønsker, at der fødes så mange etnisk danske børn som muligt. Derfor anser vi en dansk kvindes abort som en tragedie. Det ændrer dog ikke på, at vi 100 % tilslutter os retten til fri abort.”
","Mellem 60 og 80 kristne abortmodstandere gik tidligere lørdag på gaden under parolen “Red en mere”. Det skete i anledning af 45 års jubilæet for den fri abort i Danmark. Det var organisationen Retten til Liv, der stod bag demonstrationen. Advokaten Rasmus Paludan, der er formand for minipartiet Stram Kurs, deltog i marchen, der gik …
",Redox,['Nyheder']
0,641,https://redox.dk/nyheder/pegida-arrangoer-vender-paa-en-tallerken-nu-er-nazister-velkomne/,2015-01-17 14:25:29,2020-11-23 14:44:52,Pegida-arrangør vender på en tallerken: Nu er nazister velkomne,"På mandag vil et af de mange danske Pegida-initiativer marchere i København fra Statens Museum for Kunst til Den Lille Havfrue og tilbage igen. Marchen er den første af hvad initiativtageren lover bliver flere.
Det er Nicolai Sennels, tidligere folketingskandidat for Dansk Folkeparti, der arrangerer demonstrationen efter at initiativtageren Carsten Thrane tidligere på ugen trak sig fra projektet. Det prominente Dansk Folkeparti-medlem Mogens Camre har annonceret sin tilstedeværelse ved marchen.
Det samme har en række nynazister fra bl.a. Danmarks Nationale Front og Danskernes Parti. Det sker til trods for, at Sennels i demonstrationindkaldelsen skriver: “Bliv væk hvis du er racist, nazist eller ser “militant” ud.”
Selvom indkaldelsen ret tydeligt beder organiserede nazister om at blive hjemme, så har tonen fået en anden lyd, da Redox lørdag eftermiddag snakker med Sennels i anledning af, at flere nynazister har meldt deres ankomst il demonstrationen mandag.
“De er velkomne i demonstrationen som enkeltpersoner,” lyder det nu fra arrangøreren, der dog tilføjer, at “hvis de deltager i grupper, så vil jeg snakke med dem, og bede dem om ikke at gå rundt i grupper”. Han siger også, at de “skal opføre sig ordentligt”.
Et kig på demonstrationens tilmeldingliste på Facebook viser, at en række kendte personer fra nynazistiske kredse har tænkt sig at deltage i mandagens march. Det bekræftes også af Redox’ kilder i det højreradikale miljø, der oplyser, at personer fra en håndfuld nynazistiske og højreradikale grupper har tænkt sig at deltage.
","På mandag vil et af de mange danske Pegida-initiativer marchere i København fra Statens Museum for Kunst til Den Lille Havfrue og tilbage igen. Marchen er den første af hvad initiativtageren lover bliver flere. Det er Nicolai Sennels, tidligere folketingskandidat for Dansk Folkeparti, der arrangerer demonstrationen efter at initiativtageren Carsten Thrane tidligere på ugen trak …
",Redox,['Nyheder']
0,704,https://redox.dk/nyheder/22-aarig-nazist-paakoerte-asyldemonstration-i-sverige/,2017-06-13 22:16:28,2020-10-05 23:05:07,22-årig nazist påkørte asyldemonstration i Sverige,"De irakiske flygtninge, der demonstrerer imod afslag på deres asylansøgninger, oplevede, at han forsøgte at påkøre dem. Alex Jönsson tilstod ved afhøring hos politiet, at det var med fuldt overlæg, at han styrede sin Volvo ind i mængden. Han tilstod også, at han stod bag et lignende angreb på demonstranterne dagen før.
Ingen personer blev ramt ved angrebet, men han mejede flere demonstrationsskilte ned. Herefter mistede han føret med bilen og kørte ind i et træ.  Ifølge vidner sad han længe med en kniv i bilen, før han steg ud og angreb demonstranterne med peberspray. Nogle af flygtningene omringede manden, der til sidst igen måtte søge tilflugt i sin bil.
Bilens bagende var udsmykket med den såkaldte Reichsadler – det nazistiske symbol med en ørn over et hagekors. Brugen af hagekors er forbudt i Sverige.
Det svenske politi forklarede, at de ved ankomst måtte beskytte nazisten for at undgå, at situationen eskalerede yderligere. Alex Jönsson var bevæbnet med peberspray og to knive. Politiet tog ham med til afhøring, men lod ham derefter gå.
Aktiv i Nordiska Motståndsrörelsen
Manden er aktiv nazist i Nordiska Motståndsrörelsen (NMR). Han har deltaget i organisationens demonstrationer, aktioner og møder. Således deltog han i NMR’s demonstration i Falun den 1. maj 2017.
I de seneste måneder har han gjort opmærksom på sig selv ved blandt andet at køre gennem Rosengård i en Jeep, der er indregistreret i hans mors navn, med en stor hagekorsfane spændt over bagruden. Volvoen han brugte til angrebet søndag, står i hans eget navn.
Ifølge vidner prøvede han også at påkøre en gruppe antifascister på Möllevången i april, efter han havde opsat nazistisk propaganda i bydelen. Ligesom han også på Facebook aktivt propaganderer for nazisme, hvor han skriver under sit kaldenavn Alex Dino.
Det var netop svenske nazister fra Nordiska Motståndsrörelsen, der i fredags blev sigtet for tre bombeattentater og drabsforsøg. Det kan du læse mere om her: Svenske nazister tiltalt for bombeattentater
Det svenske politi oplyser, at Alex Jönsson blandt andet er mistænkt for vold, ”hetz mod folkegruppe”, brud på knivloven og brud på våbenloven. Sagen efterforskes som en ”hadforbrydelse”.
","De irakiske flygtninge, der demonstrerer imod afslag på deres asylansøgninger, oplevede, at han forsøgte at påkøre dem. Alex Jönsson tilstod ved afhøring hos politiet, at det var med fuldt overlæg, at han styrede sin Volvo ind i mængden. Han tilstod også, at han stod bag et lignende angreb på demonstranterne dagen før. Ingen personer blev …
",Redox,['Nyheder']
0,591,https://redox.dk/nyheder/europaeiske-nazister-fokuserer-paa-parlamentarisme/,2013-10-09 19:53:20,2018-05-28 07:25:48,Europæiske nazister fokuserer på parlamentarisme,"For nylig udgav vi rapporten Demokratiske nazister om Danskernes Parti. Det skete inden valgkampen for alvor gik i gang. En valgkamp, der er symptomatisk for tendensen blandt reformerede nazister og andre yderligtgående nationalister i hele Europa. Overalt ses nazistiske og nationalistiske grupper i fremgang, og Danskernes Parti er inspireret af dem. I den kommende weekend taler repræsentanter fra Danskernes Parti ved Svenskarnas Partis efterårsseminar, blandt andet om erfaringerne med kommunalvalget.
Det internationale samarbejde mellem fascistiske strømninger i hele Europa bliver stadigt stærkere, og der er al mulig grund til at holde godt øje med området. Vi har derfor, med venlig tilladelse fra Researchgruppen i Sverige, oversat og redigeret deres artikel “Brunt skuggparlament i total medieskugga”, der gransker det europæiske samarbejde på den yderste højrefløj.
Af Mathias Wåg og Måns Nilsson, Researchgruppen
Til lyden af marchtrommer og med en faneborg i midten startede Svenskarnas Parti den 14. september sin march igennem Stockholm, flankeret af sin egen vagtstyrke med skjolde og stiksikre veste. De nåede dog ikke at gå mere end fem meter, før de cirka 200 deltagere var tvunget til at gøre holdt. Partisekretæren blev tilbageholdt af politiet for at have kastet et nødblus i retning af de antiracistiske demonstranter, der havde samlet sig ved marchen. Det var ikke et almindeligt parti, der på denne måde indledte sin valgkamp. Svenskarnas Parti er et højreekstremt parti, der tidligere kaldte sig Nationalsocialistisk Front.
Der er valg i Sverige i september 2014 og starten på deres valgkamp, i form af en march igennem den svenske hovedstad, blev mødt af både moddemonstrationer og massiv medieopmærksomhed. Nazisterne vidste hvad de skulle gøre for at få maksimal eksponering trods partiets begrænsede størrelse. Svenskarnas Parti har fundet sin grobund i Sverigedemokraternas skygge. Udover de medlemmer, der fulgte med ved navneskiftet fra Nationalsocialistisk Front, har de også tiltrukket ekskluderede medlemmer og afhoppere fra Sverigedemokraterna samt opsamlet resterne af det kollapsede subkulturelle nynazistiske miljø og smeltet dem sammen til et parti.
Til forskel fra Sverigedemokraterna, der har gennemført en transformation væk fra sine nazistiske rødder, har Svenskarnas Parti beholdt sin ideologiske bagage og blot forsøgt at præsentere det i en ny form. Raceideologien, demokratimodstanden og antiegalitarismen er stadig en del af programmet. Partiets gademanifestation fangede mediernes opmærksomhed, som den slags protester og sammenstød altid gør. Men noget mere alvorligt skete samtidig i det skjulte, langt væk fra mediernes granskende øjne.
Drømmen om et skyggeparlament
I samme weekend som marchen i Stockholm samledes store dele af den europæiske højreekstreme bevægelse i den lille italienske provins Cantù udenfor Milano. Både Svenskarnas Parti og den svenske organisation Nordisk Ungdom deltog som svenske repræsentanter.
Festival Boreal, som arrangementet kaldes, er en blanding af internationale møder og musik. På scenen afløste nazirockbands og EU-parlamentarikere hinanden. Festivalen fandt sted første gang sidste år i Ungarn. I år blev det så arrangeret af Forza Nuova, det nyfascistiske italienske parti. Milanos borgmester forsøgte febrilsk at stoppe festivalen. Det lykkedes dog ikke, men den flyttede i sidste øjeblik ud til naturskønne Cantù.
På Festival Boreal samledes den nationalistiske bevægelse med både militante udenomsparlamentariske organisationer og succesrise europæiske partier. Etablerede partier som ungarske Jobbik (der fik 12 procent ved sidste valg) og ukrainske Svoboda (der fik 10,5 procent) sad i paneldiskussioner med mindre partier, som kun har vundet enkelte mandater enten kommunalt eller i EU-parlamentet. Det var blandt andet italienske Forza Nuova, engelske British National Party, spanske Democracia Nacional, Kroatiska Rena Rättighetspartiet (HCSP) og Svenskarnas Parti.
Både Jobbik og Svoboda tilhørte for få år siden også skaren af højreekstreme promillepartier uden folkelig opbakning, men har i kølvandet på finanskrisen vundet terræn og er blevet en reel magtfaktor i sine respektive lande. Den erfaring vil de øvrige partier nu lære af. Det er netop Jobbik og partiets ungdomsorganisation Hatvannégy Vármegye Ifjúsági Mozgalom, der er primus motor i det “alternative EU-parlament”.>
Svoboda, Jobbik og British National Party har allerede et tværeuropæisk samarbejde ved navn Alliance of European National Movements (AENM). Her samles alle de partier, der er for ekstreme til at blive lukket ind i de højrepopulistiske og indvandringskritiske partiers EU-parlamentsgruppe. AENM er et forsøg på at danne et europæisk parti, der kan få økonomisk støtte af EU. Festival Boreal er et supplerende mødested for AENM hvor de mindre partier og udenomsparlamentariske organisationer, som svenske Nordisk ungdom, polske Allpolsk ungdom, flamske Voorpost og franska Renouveau francais, kan deltage i koordineringen.
Homofobi og abortmodstand
Et hovedtema for Festival Boreal var i år modstanden mod homoseksualitet og ægteskab mellem personer med samme køn. Organisationerne diskuterede hvordan de skulle håndtere “HBT-lobbyisme”, antihomofobi-lovgivning, Pride-parader og homo-ægteskab. Den franske royalistiske og katolske organisation Renouveau Francais (Fransk fornyelse) har spillet en vigtig rolle i de store katolske protester mod homo-ægteskaber i Frankrig. ”Demonstrationerne for alle” (Manif pour Tous) er blevet en samlende udenomsparlamentarisk opposition, som kalder sig selv for “det franske forår”, mod Francois Hollands regering.
Forza Nuova driver en kampagne for at stoppe en italiensk lov mod homofobiske hadforbrydelser. På samme måde har kroatiske HCSP været vigtige i protesterne mod Pride-parader i sit hjemland. Amnesty International og Human Rights Watch har advaret mod Allpolsk ungdoms ”ekstremt homofobiske” aktioner mod homoseksuelle i Polen.
På Festival Boreal blev Rusland fremhævet som et foregangsland i forhold til at forbyde homoseksuelle ytringer og begrænse deres udbredelse i samfundet. Seminaret fremhævede fire prioriterede angrebsområder, som netværket skal arbejde for: mod den europæiske befolknings “demografiske nedgang”, mod indvandring, mod abort og mod homoseksualitet. De tre sidstnævnte blev alle nævnt som årsager til, at den oprindelige, etniske befolkning i Europa bliver mindre. På den måde kan modstanden mod abort, indvandring og homoseksualitet løftes fra at være værdipolitiske spørgsmål til at blive centrale spørgsmål for europæernes overlevelse, forklarede arrangørerne fra Forza Nuova.
Katolsk enighed bygger bro
Det katolske aspekt fylder meget i det internationale fascistnetværk, der bygges op igennem Festival Boreal. De forskellige bevægelser i det tidligere Østeuropa har traditionelt haft svært ved at samarbejde: polske nationalister har haft svært ved at glemme de tyske nazisters forbrydelser, og omvendt har de tyske svært ved at stille sig under polsk ledelse.
Ungarske Jobbiks drømme om et nyt Storungarn har ikke matchet med nabolandendes drømme, og både ukrainske og hviderussiske nationalister har ikke kunnet forlige sig med russernes vision om store ekspansioner i området. I ukrainske Svobodas partiprogram findes en idé om at oprette en Sortehavet-Østersøen-akse af nationalistiske kræfter. Et centraleuropæisk projekt mellem Tyskland og Rusland, der skal binde de to have sammen.
Kort sagt: Nationalistiske projekter er svære at forbinde med hinanden internationalt. Her har den katolske tro i kombination med nationalismen fungeret som en samlende international faktor over de nationale modsætninger. Renouveau francais, Forza Nuova, Allpolsk ungdom og Svoboda har alle en stærk katolsk-nationalistisk profil. Selv svenske Nordisk Ungdom har nærmet sig den katolsk-nationalistiske strømning. De fælles træk for disse organisationer er den fascistiske historie med hård antisemitisme, antiromaisme, antiegalitarisme, abortmodstand og stærk homofobi i tæt bånd med den katolske kirke. Dette har til gengæld gjort samarbejdet med vesteuropæiske, højrepopulistiske og indvandringsfjendtlige partier svært. De partier har været proisraelske, antiislamiske og til forsvar for “vestens kultur og værdier” i stedet for at stå for en racebaseret etnisk nationalisme. De to forskellige strømninger på højrefløjen har således haft svært ved at finde fælles berøringspunkter.
Et andet træk, som partierne tilknyttet AENM og Festival Boreal har til fælles, er den EU-skeptiske linje, der har resulteret i ønsket om at etablere et nationalistisk skyggeparlament i opposition til EU-parlamentet. Det katolske fokus i østbloklandene og den EU-fjendtlige politik – der ofte er rettet mod Tyskland, som EU’s stærke centrum – har skabt en international organisering, hvor den tyske højrefløj har fået en meget begrænset, for ikke at sige perifær, rolle. Istedet er Ungarn og Polen blevet centrale lande, og bevægelsen har udviklet positivt syn på Rusland som modvægt til Tyskland og USA.
Geopolitisk bliver tendensen tydelig, når man ser på den store interesse der var for situationen i Syrien under et seminar på Festival Boreal. Både Forza Nuova og British National Party har tidligere på året besøg det syriske regime. De mener at USA og vestens planer om et angreb på Syrien kommer ud af “zionistiske interesser”, et amerikansk ønske om at få Syrien, Libanon og Iran til at falde for at styrke sin position overfor Rusland i regionen.
<strong”>Polsk manifestation er næste samlingsdemonstration
De tyske nazimarcher til minde for Rudolf Hess og bombardementet i Dresden samt Salemmarchen i Stockholm har historisk set været de store samlende marcher for den nyere fascistiske bevægelse i Europa. Alle tre marcher har dog mistet betydning nu, blandt andet takket være de omfattende antifascistiske mobiliseringer. Bevægelsen har skiftet terræn og siden 2008 har den polske selvstændighedsmarch 11. november i stedet fået en central betydning. Det var på disse marcher, at grundlaget for Boreal-netværket blev skabt.
I marchen i 2012 deltog mellem 20.000 og 50.000 nationalister, heriblandt en international sektion med deltagere fra Sverige, Ungarn, Flandern, Frankrig og Italien. Allpolsk ungdom, der sammen andre polske nationalistiske ungdomsorganisationer organiserede marchen, har med manifestationen som platform opbygget et nyt parti, Ruch Narodowy (Den Nationale Bevægelse), og vil med partiet stille op til det kommende valg. Ruch Narodowy har fået Alliance of European National Movements aktive støtte i lanceringen. AENM og organisationerne fra Festival Boreal mobiliserer som sin næste aktivitet til årets selvstændighedsmarch i Warszawa. Her planlægger de både massedemonstrationer og klimaskeptisk modkonference mod FNs klimakonference COP19, som holdes i Polen samtidig. Nordisk Ungdom og Svenskarnas Parti har allerede startet sin mobilisering for at rejse afsted og deltage i demonstrationerne.
De forskellige deltagere i netværket har alle noget at vinde på sit engagement. For AENMs vedkommende arbejder de på at få tilpas mange medlemspartier til, at de officielt kan godkendes som et europæisk parti, og dermed få EU-støtte. For organisationer som Allpolsk ungdom og Renouveau francais handler det om at forvandle en stærk protestmobilisering til et oppositionelt politisk projekt. For BNP og Forza Nuova om at få starthjælp og økonomisk støtte til at bryde ud af sin isolering som promillepartier.
Svenskarnas Parti søger støtte i Europa
På trods af navneskiftet er Svenskarnas Parti stadig et nationalsocialistisk parti med yderst begrænsede resultater i riksdagsvalget. Ved valget i 2014 satser de på at få mandater i 10 kommuner, altså en markant forøgelse i forhold til de tre, som de har i dag. De befinder sig i dag på samme stadie, som Sverigedemokraterna gjorde i 1994. Svenskarnas Parti håber dog, at deres rejse til riksdagen ikke bliver lige så lang som Sverigedemokraternas, der først blev valgt ind i 2010. Situationen i Grækenland, Ukraine, Ungarn, Italien og Polen viser, at højrepopulistiske og indvandringsfjendtlige partier er ustabile af natur, og let kan slides i stykker, når de populistiske vinde vender mod dem efter at partierne har taget del i oprydningen efter krisen.
Sverigedemokraterna har fået hovedparten af sine medlemmer efter valget i 2010, deres partiorganisation er stadig ny og ustabil. De forsøger at holde organisationen samlet med hård topstyring. Samtidig er der opstået en intern opposition i partiet, der plæderer for en etnisk nationalisme. Det er først og fremmest omkring partiets ungdomsorganisation og partiets tidligere medlemmer, der er en del af denne fløj. De mener, at partiet har svigtet sine rødder. Svenskarnas Parti venter nu bare på, at Sverigedemokraterna svigter, så partiet kan udfylde det tomrum der vil opstå.
Det er let at se hvad Svenskarnas Parti håber at få ud af det internationale samarbejde. De store partier har både organisatorisk kompetence og erfaring, som det lille svenske parti mangler og efterspørger. De store kan give legitimitet og know-how. Omorganiseringen og navneskiftet fra Nationalsocialistisk Front til Svenskarnas Parti skete efter gentagne studiebesøg og møder med NPD i Tyskland. Et samarbejde med dem havde været helt umuligt med det gamle navn, da nationalsocialistiske organisationer og symboler er forbudt i Tyskland. NPD har hjulpet med at uddanne Svenskarnas Parti organisatorisk og partiets internationale sekretær, Dan Eriksson, har været i praktik hos NPD i det sachsiske delstatsparlament. Derudover holder repræsentanter fra NPD hvert år foredrag på Svenskarnas Partis sommerlejr.
Svenskarnas Parti har også haft et tæt samarbejde med Forza Nuova, hvis leder Roberto Fiore har besøgt dem i Sverige flere gange. Det var Fiore og Forza Nuovas kritik af det europæiske bankvæsen, som fik Svenskarnas Parti til at starte kampagnen “pengene til folket”, rettet mod bankerne. En kampagne der blev afsluttet med en demonstration i Jönköping den 1. maj i år.
Svagt demokrati giver manøvrerum
Svenskarnas Parti har til gengæld bidraget til opbygningen af den nye højreekstreme internationale. I marts i år organiserede de den internationale konference Vision Europa. Tyske NPD, ukrainske Svoboda, spanske Democracia nacional, Danskernes Parti og italienske Forza Nuova sendte alle sine partistrateger for at deltage i konferencen og holde taler. Selvom højreekstreme partier fra hele Europa samledes i Stockholm blev der ikke skrevet en eneste linje om det i medierne.
På den måde blev det brune skyggeparlament født i en mediemæssig skygge. Måske er det sådan, at vi vælger at tro, at den nyfascistiske bevægelse ikke kan opnå noget. At de bare er bistre staffagefigurer i et hårdt samfund og at deres marcher er det eneste udtryk de har. Det er dog ikke tilfældet. De organiserer sig nationalt og internationalt, stræber efter at udvikle sig og kunne komme i opposition, samtidig med at de afventer sin tid. Med øjnene rettet mod Ungarn og Grækenland kan de se, at demokratier kan svækkes, selvom det måske kun er for et øjeblik, og så opstår der et manøvrerum for dem. Antisemitismen, hadet mod romaer og homofobien vises i dag åbent frem og den vold, der som altid følger i kølvandet, bliver grovere. At imødegå den nyfascistiske organiserings fremdrift er nødvendigt for demokratiet. For at få succes med det må vi se op og ikke bare stirre mod øst.
Se fotogalleri fra Svenskarnas Partis demonstration i Stockholm
","For nylig udgav vi rapporten Demokratiske nazister om Danskernes Parti. Det skete inden valgkampen for alvor gik i gang. En valgkamp, der er symptomatisk for tendensen blandt reformerede nazister og andre yderligtgående nationalister i hele Europa. Overalt ses nazistiske og nationalistiske grupper i fremgang, og Danskernes Parti er inspireret af dem. I den kommende weekend …
",Redox,['Nyheder']
0,657,https://redox.dk/nyheder/tommy-robinson-kommer-til-koebenhavn/,2016-01-07 10:41:53,2017-10-04 08:41:57,Tommy Robinson kommer til København,"Stephen Yaxley-Lennon fra England, bedst kendt under navnet Tommy Robinson, er inviteret til København. Han skal tale ved For Friheds demonstration lørdag den 23. januar 2016 på Axeltorv klokken 14:30. Det sker i anledning af, at Tommy Robinson har etableret Pegida UK med inspiration fra den tyske PEGIDA-bevægelse.
Han får følgeskab af Paul Weston og Anne Marie Waters, som samlet udgør ledelsen i det nye Pegida UK. De er på europæisk turné for at styrke samarbejdet mellem antimuslimske bevægelser.
Tommy Robinson grundlagde i 2009 English Defence League (EDL). Gruppen er kendt for sine antimuslimske, racistiske og voldelige demonstrationer. Han gik ud af EDL i oktober 2013. Tommy Robinson er flere gange dømt for vold. I januar 2016 er han igen i politiets søgelys for at have begået et overfald på en medfange, da han sad fængslet i juni 2015.
Tommy Robinson besøgte Aarhus i marts 2012. Flere end 300 højreradikale deltog dengang ved demonstrationen, der var arrangeret af Danish Defence League.
For Frihed har ikke fået formel tilladelse til at afholde demonstrationen endnu. De venter på at politiet behandler deres anmodning, som blev indsendt den 6. januar 2016.
","Stephen Yaxley-Lennon fra England, bedst kendt under navnet Tommy Robinson, er inviteret til København. Han skal tale ved For Friheds demonstration lørdag den 23. januar 2016 på Axeltorv klokken 14:30. Det sker i anledning af, at Tommy Robinson har etableret Pegida UK med inspiration fra den tyske PEGIDA-bevægelse. Han får følgeskab af Paul Weston og …
",Redox,['Nyheder']
0,712,https://redox.dk/nyheder/merkel-er-vaerre-end-hitler/,2017-09-02 19:45:37,2017-10-20 10:36:14,“Merkel er værre end Hitler”,"30 antimuslimer stod klar til demonstrationsstart klokken 14 i dag på Bispebjerg Torv i København. Med Dannebrog og skilte som ”Hjemsendelser nu!” var For Frihed klar til at marchere ud på ruten, der ledte igennem Nordvest og Nørrebro. Et massivt politiopbud afskærmede den lille flok, mens antiracistiske moddemonstranter råbte slagord fra den anden side af torvet. Efter fire måneders pause var For Frihed igen samlet. Marchen blev dog en af de mindste, de hidtil har gennemført.
”I hører ikke til her. Hvad tror I egentlig, I har gang i?, ” lød det fra lokale beboere fra lejligheder og værtshuse, der så måbende til, da optoget rullede forbi. Mange brugte lejligheden til at fortælle For Frihed, at de ikke er velkomne i bydelen.
“Værre end Hitler”
Moddemonstranter blev holdt på afstand af politiet, der lagde sig tungt på alle baggårde og sidegader. For Friheds lille forsamling drejede af efter Nørrebro Station og gjorde holdt ved Superkilen. Tania Groth, lederen af For Frihed, harcelerede i sin tale over alt fra antiracistiske moddemonstranter og bandeproblemer til de folkevalgte politikere. Det blev kun til halvhjertede klapsalver, for de 30 For Frihed-aktivister var præget af en markant mere trykket stemning end normalt. Mod sædvane var der ingen udfald mod moddemonstranter og den lille For Frihed-demonstration fremstod meget tilbageholdende og forsigtig.
Demonstrationen stoppede igen ved Masjid Al-Faruq-moskéen i Heimdalsgade. Her trådte Susanne Stoustrup Nygaard frem og talte. Hun fortsatte i samme uforsonlige tone, som da Redox forleden kunne dokumentere hendes kommentarer om at samle tæskehold. Hun sagde blandt andet:
Angela Merkel er på alle mulige punkter værre end Hitler
Hendes tale kredsede om de samme emner som Tania Groths. Især politikerne fik skyld for at ville nedbryde vores samfund ved at tillade flygtninge og indvandrere i at komme ind i landet. Hun påstod videre, at Islam er uforeneligt med andre kulturer, da muslimer ”slår alle andre ihjel, når de får flertal”.
Susanne Stoustrup Nygaard taler her foran Masjid Al-Faruq moskeen på Heimdalsgade. (Foto: Researchkollektivet Redox)
 
Herefter blev For Frihed fulgt til dørs med kampråb fra moddemonstranter, indtil de fik et tog hjem fra Bispebjerg Station.
Lone Nørgaard, presseansvarlig og bestyrelsesmedlem i Dansk Samling, dukkede aldrig op til demonstrationen, selvom hun var opreklameret som taler. Redox har flere gange i løbet af ugen forsøgt at få hendes kommentar til For Frihed-aktivisters ønsker om tæskehold, men hun har ikke besvaret henvendelserne. Lørdag udeblev hun så fra demonstrationen.
Den 30 personer store demonstration er ifølge Redox’ optællinger den næstmindste Pegida/For Frihed-demonstration i de mere end to et halvt år organisationen har demonstreret fast i København.
","30 antimuslimer stod klar til demonstrationsstart klokken 14 i dag på Bispebjerg Torv i København. Med Dannebrog og skilte som ”Hjemsendelser nu!” var For Frihed klar til at marchere ud på ruten, der ledte igennem Nordvest og Nørrebro. Et massivt politiopbud afskærmede den lille flok, mens antiracistiske moddemonstranter råbte slagord fra den anden side af …
",Redox,['Nyheder']
0,3034,https://redox.dk/nyheder/bestyrelsesmedlem-hos-nye-borgerlige-delte-antisemitisk-konspirationsteori/,2019-05-13 09:42:39,2019-05-13 21:49:40,Bestyrelsesmedlem hos Nye Borgerlige delte antisemitisk konspirationsteori,"Den 29. april 2018 skrev en højreradikal internetaktivist et bemærkelsesværdig indlæg på sin åbne Facebook-profil. Opslaget var åbenlyst konspiratorisk og antisemitisk, men blev hurtigt populært i højreradikale kredse på Facebook. En af dem, der delte det antisemitiske opslag, var Steffen Berggren Clausen fra Nye Borgerlige. Han er bestyrelsesmedlem i Lyngby-Taarbæk-afdelingen og den tidligere folketingskandidat. Han er ikke længere kandidat, men deler hyppigt partiets propaganda på sociale medier.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

I opslaget bliver Tysklands kansler, Angela Merkel, beskyldt for at være medlem af den jødiske ”B’nai B’rith orden”, som angiveligt skulle ønske sig en ”ny islamisk verdensorden”, et såkaldt ”European Genocide-Projekt”, der vil udskifte ”…den europæiske befolkning til en blandingsrace af hvide mennesker, afrikanere og asiatere (muslimer)”, som det formuleres.
“Merkel er zionistisk jøde”
Ifølge Facebookopslaget er det noget, som Merkel og B’nai B’rith angiveligt ønsker, fordi de påstås at støtte en teori, der blev udviklet af den østrigske politiker, Richard Coudenhove-Kalergi (1894-1972). På trods af, at ikke mange kender Richard Coudenhove-Kalergis teorier har de vakt furore i højreradikale kredse, fordi han bliver anset som en af de første pan-europæere, der talte om et forenet Europa. Richard Coudenhove-Kalergi mente fremtidens Europa ville være præget af forskellige etniciteter og kulturer. Derfor er han i højreradikale kredse sidenhen blevet anset som en af hovedarkitekterne bag en påstået plan om at udrydde “den hvide race” i Europa. De højreradikale konspirationsteoretikere mener, at jøderne i den forbindelse bliver den nye herskende klasse på bekostning af den gamle feudal-adel.
Steffen Berggren Clausen delte det antisemitiske opslag på Facebook den 29. april 2018. Screenshot.
Det konspiratoriske opslag linkede til den tyske hjemmeside deutschelobbyinfo.com, en side der flyder over med konspirationsteorier og sågar har undertitlen ”FÜR DAS DEUTSCHE REICH IN DEN GRENZEN VOM 31.08.1939”. I artiklen på konspirationssiden lyder overskriften; ”Merkel Zionistische Jüdin Mitglied des B’nai B’rith Ordens”. “Merkel Zionistisk jøde medlem af B’nai B’rith Ordenen”
På baggrund af Merkel-citater, der bringes helt ude af kontekst, de antisemitiske informationer fra konspirationssiden og Richard Coudenhove-Kalergis teorier konkluderes det af i Facebook-opslaget, at Angela Merkel går ind, for at Europa skal være en ”islamisk stat” og ”HØJBORG af ISLAM”. Her skal europæerne leve på et ”slaveagtigt niveau”, underlagt den nye enhedsstat ”EURABIA”, lyder det i opslaget, som Nye Borgerliges Steffen Berggren Clausen altså delte.
En stor elite, der styrer det hele
Steffen Berggren bekræfter overfor Redox, at han er medlem af Nye Borgerlige, samt at han er bestyrelsesmedlem i sin lokalafdeling i partiet. Han fortæller desuden, at han ikke længere er folketingskandidat, fordi han ikke havde tid til det på grund af sit job.
Om delingen af opslaget fortæller han, at det ikke er alt han deler, som han er enig i, men at de konspirationsteorier, han læser, får ham til at undre sig og har fået ham til at stille sig selv spørgsmål.
“Kan det være rigtigt, at der er mere mellem himmel og jord i forbindelse med den udvikling, vi oplever? Er der en anden baggrund end den, som vi kender? Findes der faktisk sådan en stor elite, som sidder og styrer det hele?”, siger Steffen Berggren Clausen til Redox.
Nye Borgerliges pressechef Lars Kaaber ønsker ikke at udtale sig om sagen til Redox, men siger dog at partiet ledelse vil tage en snak med Steffen Berggren Clausen og understreger, at Nye Borgerlige ikke deler synspunktet om, at Angela Merkel skulle være med i en jødisk sammensværgelse.
 
","Den 29. april 2018 skrev en højreradikal internetaktivist et bemærkelsesværdig indlæg på sin åbne Facebook-profil. Opslaget var åbenlyst konspiratorisk og antisemitisk, men blev hurtigt populært i højreradikale kredse på Facebook. En af dem, der delte det antisemitiske opslag, var Steffen Berggren Clausen fra Nye Borgerlige. Han er bestyrelsesmedlem i Lyngby-Taarbæk-afdelingen og den tidligere folketingskandidat. Han …
",Redox,['Nyheder']
0,2449,https://redox.dk/nyheder/politiet-standser-efterforskning-af-krystalnatsvold/,2018-10-10 08:48:15,2022-11-07 21:15:05,Politiet standser efterforskning af Krystalnatsvold,"I sidste uge blev der sat endeligt punktum for det juridiske efterspil af angrebet på en Redox-fotograf sidste år. Allerede i april i år nedlagde politiet efterforskningen og en efterfølgende klage til Statsadvokaten fik ikke medhold.
Sagen startede sidste år den 9. november, da For Frihed gennemførte en uannonceret demonstration i det centrale København. Det skete på årsdagen for Krystalnatten, der blev startskuddet til jødeforfølgelserne i Tyskland frem mod Anden Verdenskrig. Antiracistiske og progressive organisationer har en lang tradition for at markere dagen under parolen ‘Aldrig mere Krystalnat’. Allerede i 2016 blev den antinazistiske markering opsøgt af en håndfuld folk fra For Frihed, der optrådte provokerende og konfronterende.
“Han stikker en tændt fakkel op i ansigtet på mig”
Sidste år havde For Frihed mobiliseret større og var cirka 15 personer. De startede ved springvandet på Gammeltorv, der ligger ud til Strøget. Derfra gik de til synagogen i nærliggende Krystalgade. Ved krydset mellem Gammeltorv og Skindergade angreb Tim Krog Nielsen Redox’ fotograf Rasmus Preston.
“Jeg står på vejen, mens de passerer på fortorvet. En af de faste deltagere i For Friheds demonstrationer går ud på vejen og direkte hen mod mig. Så stikker han en tændt fakkel op i ansigtet på mig. Jeg tager billeder, så mit kamera og min højre hånd blokerer heldigvis delvist, så jeg ikke får faklen i øjnene. Der ryger gløder ud over mig. Jeg sparker ham, så jeg kan komme på afstand, og skynder mig så væk,” forklarede Rasmus Preston dengang. Resultatet blev en forbrænding på højre hånd, brændte hår og brændmærker på jakken.
Overfaldet blev politianmeldt med det samme, men selvom politiet afhørte flere vidner, også uafhængige, og fik bevismateriale i form af billeder udleveret, blev Tim Krog Nielsen ikke sigtet.
“Mistede balancen”
I en skrivelse fra politiet lyder det: “Tim Krog Nielsen har nægtet sig skyldig og forklaret, at [fotografen, red] stillede [sig, red.] foran ham, så han mistede balancen, og blev nødt til at undvige [fotografen, red].”
Som det fremgår af Rasmus Prestons billeder fra aftenen, der ikke tidligere har været publiceret, ses Tim Krog Nielsen tydeligt forlade fortovet og gå mod fotografen, der står på vejen.
Her kommer Tim Krog Nielsen (bagerst, iført sixpence) gående – langt inde på fortovet. (Foto: Researchkollektivet Redox)
Her ses Tim Krog Nielsen tydeligt gående med god plads på fortovet. Kun kvinden fra forrige billede, der gik på vejen, kommer tæt på fotografen. (Foto: Researchkollektivet Redox)
Her ses øjeblikket, hvor Tim Krog Nielsen stikker faklen op i hovedet på fotografen. Det er faklen, der fylder den yderste højre side af billedet. “Han havde rigeligt plads til at passere mig,” siger Rasmus Preston. (Foto: Researchkollektivet Redox)
Om aftenen efter overfaldet publicerede Redox en kort artikel om hændelsen. Den kan du læse her. Det fik efterfølgende flere toneangivende For Frihed-aktivister til at hævde på sociale medier, at Rasmus Preston havde sparket Tim Krog Nielsen ud af det blå. Tim Krog Nielsen anmeldte Rasmus Preston til politiet umiddelbart efter, at Rasmus Preston havde anmeldt Tim Krog Nielsen for angrebet med den brændende fakkel.
Episoden kunne følges i realtid på For Friheds livestream på Facebook. Efter episoden trækker Rasmus Preston op ad Nørregade i retning mod Nørreport Station og For Frihed følger efter. Her spørger en kvinde Tim Krog Nielsen: “Hvordan har din ryg det?” hvortil han svarer “Ej, det er okay”. Cirka tyve sekunder senere lægger Tim Krog Nielsen sig ned på kørebanen og råber: “Nej, jeg kan ikke. Nej, av, av. Tag ham, tag ham!”. En politibetjent siger “rolig nu, ik'”, hvorefter Tim Krog Nielsen rejser sig op ved egen hjælp.
Redox har kontaktet Tim Krog Nielsen, men han ønskede ikke at medvirke i denne artikel.
Her ses Tim Krog Nielsen i Krystalgade 23 minutter efter episoden. Her smed han sig endnu engang ned på jorden, hvorefter en fotograf fra For Frihed tog billeder af ham. (Foto: Researchkollektivet Redox)
I politiets afgørelse af sagen lyder det:
“Jeg har endvidere lagt vægt på, at vidner til episoden har bekræftet begge forklaringer. Et vidne har forklaret, at han under demonstrationen så, Nielsen bevidst gik mod Dem og forsøgte at ramme Dem i hovedet med en fakkel. Et andet vidne har forklaret, at hun under demonstrationen så, at Nielsen pludseligt blev sparket hårdt i ryggen af Dem. Et tredje vidne har forklaret, at De kom meget tæt på Nielsen med Deres kamera, hvorfor Nielsen værgede for sig med faklen i hånden. Herefter blev Nielsen sparket i ryggen af Dem.
Jeg har til sidst lagt vægt på, at videoovervågning fra Nygade/Gammeltorv ikke viser episoden. Derudover viser en video, som blev optaget på tidspunktet for hændelsen, ikke tilstrækkeligt klart, hvad der er foregået. Der ikke foreligger andre omstændigheder, herunder tekniske erklæringer, der støtter den ene forklaring frem for den anden. På den baggrund vurderer jeg, at der ikke er de nødvendige beviser i sagen til, at en domstol vil finde Tim Krog Nielsen skyldig.”
Ikke første angreb
Det er ikke første gang, at Tim Krog Nielsen angriber Rasmus Preston, der jævnligt har dækket For Friheds demonstrationer for Redox. Under en lignende demonstration den 27. april 2015 slog Tim Krog Nielsen hårdt ud efter Rasmus Preston og ramte hans kamera. Det kan du se en videooptagelse herunder. Også dengang lagde politiet efterforskningen ned, da de ikke mente, at der var tilstrækkeligt bevis i sagen.

Den 9. november i år demonstrerer For Frihed igen på årsdagen for Krystalnatten. Også denne gang har de overtaget den plads, som venstrefløjen traditionelt har brugt til at markere dagen. Den historie kan du læse her.
","I sidste uge blev der sat endeligt punktum for det juridiske efterspil af angrebet på en Redox-fotograf sidste år. Allerede i april i år nedlagde politiet efterforskningen og en efterfølgende klage til Statsadvokaten fik ikke medhold. Sagen startede sidste år den 9. november, da For Frihed gennemførte en uannonceret demonstration i det centrale København. Det …
",Redox,['Nyheder']
0,4620,https://redox.dk/nyheder/hoejreradikal-partileder-doemt-for-vidnetrusler/,2022-12-20 00:01:10,2022-12-20 01:30:21,Højreradikal partileder dømt for vidnetrusler,"Toke Utzen Lorenzen der er leder af minipartiet ‘Danske Patrioter’ og aktiv i Stram Kurs-udbrydergruppen ‘Patrioterne Går Live’ blev i juni idømt tre måneders ubetinget fængselsstraf for vidnetrusler mod sin egen far. Det kan Redox nu fortælle om efter at vi har fået aktindsigt i domsbogen.
Har du ikke dårlige nerver… du lyver jo i retten
I juni stod Toke Utzen Lorenzen tiltalt ved Retten på Frederiksberg for vidnetrusler. Han var i forvejen i gang med at afsone en dom på fem måneders fængsel for vold og hærværk mod netop sin far, en sag som Redox tidligere på året kunne beskrive, og det er også i forbindelse med denne sag at vidnetruslerne er fremkommet.Truslen mod faren fremkom i november 2019, hvor Toke Utzen Lorenzen opsøgte faren på hans arbejdsplads og her sagde “har du ikke dårlige nerver” og “du lyver jo i retten”.
Partilederen havde tidligere fået et polititilhold der forbød ham at opsøge og kontakte faren, han blev ligeledes dømt for overtrædelse af dette tilhold.
Dagen efter at Toke Utzen Lorenzen havde opsøgt faren, ransagede politiet hans bopæl, hvor de fandt fire ulovlige pebersprays, en ulovlig machete og et ulovligt sværd. Han blev derfor også dømt for ulovlig våbenbesiddelse.
Det var dog ikke den eneste gang han denne sommer var for retten. I august stod han ved Københavns Byret tiltalt for racistisk chikane af folketingsmedlemmet Sikander Siddique, vold mod en moddemonstrant, brud på ordensbekendtgørelsen ved at indlede sig i et slagsmål med journalisten Knud Meldgaard, verbalt overfald på politibetjente samt ulovlig våbenbesiddelse.
Her blev han frifundet for chikanen af Sikander Siddique samt volden mod en moddemonstrant, det skete med begrundelsen at den påståede chikane hverken var af grov eller systematisk karakter og derfor ikke faldt under lovgivningens rammer, samt at det skub Toke Utzen Lorenzen havde tildelt en moddemonstrant ikke var hverken hårdt eller voldsomt nok til at falde ind under voldsparagraffen.
Københavns Politi er nogle fucking klamme pansersvin, jeg håber i dør
Toke Utzen Lorenzen blev dog dømt for sit verbale overfald på flere politibetjente, efter at han under en demonstration på Blågårds Plads i København den 18. august 2021 havde råbt “Københavns Politi er nogle fucking klamme pansersvin, jeg håber i dør” mod en gruppe politibetjente. Partilederen blev ligeledes dømt for i forbindelse med en demonstration foran Rigsretten i december 2021, at have indledt sig i håndgemæng med journalisten Knud Meldgård og i den forbindelse bl.a. at have haft fat i Meldgårds krave eller øverste del af hans tøj.
Toke Utzen Lorenzen blev også dømt for ved flere lejligheder at have været i besiddelse af fire pebersprays samt en foldekniv med en bladlængde på ni centimeter. Det blev i forbindelse med dommen i august dog besluttet ikke at tildele Toke Utzen Lorenzen en længere fængselstid, da dommeren fandt det nødvendigt at udmåle en tillægsstraf til de tidligere domme.
Toke Utzen Lorenzen blev i sensommeren løsladt fra fængslet, og deltog i Patrioterne Går Lives demonstration ved Christiansborg i forbindelse med Folketingets åbning i begyndelsen af oktober. På torsdag har organisationen igen tænkt sig at demonstrere, denne gang på Nørrebro. Hvorvidt Toke Utzen Lorenzen vil fortsætte sine aktiviteter i organisationen vil tiden vise. Du kan læse mere om torsdagens demonstration og antifascistiske moddemonstration på Facebook  og mere om Patrioterne Går Live her.
Toke Utzen Lorenzen nægtede sig skyldig i begge sager. Han har heller ikke besvaret Redox’ gentagne henvendelser.
","Toke Utzen Lorenzen der er leder af minipartiet ‘Danske Patrioter’ og aktiv i Stram Kurs-udbrydergruppen ‘Patrioterne Går Live’ blev i juni idømt tre måneders ubetinget fængselsstraf for vidnetrusler mod sin egen far. Det kan Redox nu fortælle om efter at vi har fået aktindsigt i domsbogen. Har du ikke dårlige nerver… du lyver jo i …
",Redox,['Nyheder']
0,694,https://redox.dk/nyheder/nye-borgerlige-aktiv-jeg-har-svaert-ved-at-tro-paa-at-man-har-gasset-seks-millioner-mennesker/,2017-04-05 10:51:50,2017-10-20 11:08:12,"Nye Borgerlige-aktiv: “Jeg har svært ved at tro på, at man har gasset seks millioner mennesker”","Jesper Hassel Hansen, der er aktiv i Nye Borgerlige og For Frihed, har en fortid i Danish Defence League, ligesom han har demonstreret med den nazistiske organisation Danmarks Nationale Front. Det kan Redox nu dokumentere.
Jesper Hassel Hansen (i blåt tøj) ved Folkets Hus på Nørrebro i sidste uge, hvor han gjorde Rasmus Paludan (der for nylig forlod Nye Borgerlige) selskab. Paludan var til stede for at optage et tv-indslag til sin Youtube-kanal. Foto: Redox.
Da Nye Borgerliges afdeling i København afholdte sin generalforsamling i januar i år deltog Jesper Hassel Hansen. Han har den seneste tid været en del af det nationalkonservative miljø omkring For Friheds månedlige demonstrationer og er altså også medlem af Nye Borgerlige. Men tidligere har han været medlem af Danish Defence League, der hovedsagligt bestod af kendte nynazister og gamle Dansk Front-medlemmer, ligesom han har deltaget i en demonstration med en stor gruppe nazister fra Danmarks Nationale Front.
Jesper Hassel Hansen (lys hættetrøje) ved Nye Borgerliges årsmøde i Fredericia, efteråret 2016. Foto: Redox.
I maj 2013 deltog han, da facebooksiden Nej til moskeer i Danmark arrangerede en demonstration på Rådhuspladsen i København. Facebooksidens administrator dukkede dog aldrig op og i stedet måtte den tidligere Vederfølner-formand og Danish Defence League-talsmand Lars Grønbæk Larsen holde tale foran den lille forsamling. Demonstrationen, der talte omkring 40 personer, udgjordes hovedsagligt af kendte nazister fra Danmarks Nationale Front og ikke-organiserede personer fra andre højreradikale grupper. Lars Grønbæk Larsen måtte sidste år melde sig ud af Nye Borgerlige efter hans medlemskab var blevet afsløret i pressen.
Jesper Hassel Hansen ses i lys hættetrøje i midten. Til højre for ham i sort bomberjakke står nazisten Jesper Krogh Sørensen. Foto: Redox.
Jesper Hassel Hansen deltog i demonstrationen i en hættetrøje med Danish Defence Leagues logo på. Desuden bar han forstærkede motorcykel- eller sikkerhedshandsker, selvom det ifølge DMI var 16-17 grader varmt. Et par måneder senere var han tilstede foran Københavns Byret sammen med en gruppe nynazister fra Rightwings og Danish Defence League under en retssag hvor flere højreradikale skulle vidne mod venstrefløjsaktivister.
Politikerdrømme
Til Redox siger Jesper Hassel Hansen, at handskerne skyldes, at han gerne vil være klar til en konfrontation: “Det ville jo være fuldstændig åndsvagt ikke at være klar til en”.
Om sit medlemskab af Danish Defence League fortæller han, at det varede cirka et år.
“Det var en fredelig organisation. Det var bekymrede familliefædre.  Jeg ser de der Defence League-organisationer som en pendant til Nye Borgerlige og alle mulige andre højrefløjspartier og -grupperinger.”
Adspurgt om at demonstrere sammen med nazister siger han:”Det er meget kontroversielt det her, jeg er næsten helt nervøs for at sige det til dig. Jeg ved ikke hvordan du kan formulere det i din artikel, men jeg er ikke sikker på, at den dér dæmonisering af dem er berretiget. Jeg vil tillade mig retten til at forholde mig skeptisk til det dér. Som udgangspunkt tager jeg sgu’ afstand til nazisme, men slet ikke i samme grad som jeg kan høre at du gør. Jeg mener, at der er nogle ting i historien man skal have bragt op til overfladen igen. Bare sådan noget som holocaust for eksempel:  Jeg vil ikke gå så langt som at sige, at jeg benægter det, men jeg vil have lov til at stille mig skeptisk an overfor f.eks. antallet. Jeg har svært ved at tro på, at man har gasset seks millioner mennesker. Jeg har slet ikke den dér helt automatiske frastødelsesfølelse, eller hvad man kan kalde det, når jeg ser et hagekors. Det må de sgu’ selv ligge og rode med, jeg kunne ikke drømme om at tattovere sådan noget lort på mig.”
Han fortæller til Redox, at han gerne ville have stillet op til kommunalvalget for Nye Borgerlige, men “jeg er lidt skeptisk i øjeblikket, jeg tror ikke jeg får lov.”
Han uddyber:
“Det er min store frygt, at Nye Borgerlige også er på vej til at blive politisk korrekte og blive endnu et parti i flokken, og det er min store frygt, for jeg ser Nye Borgerlige som den sidste mulighed for højrefløjen for en fredelig og demokratisk løsning på de problemer, som vi mener vi står overfor. Kan man ikke komme ud med sine holdninger og meninger i Nye Borgerlige, f.eks. om sådan noget som holocaust, så er der kun én vej for sådan nogle som mig, der egentligt ønsker at være fredelige og rolige, og det er, at man rykker længere og længere ud på højrefløjen og det er der ikke nogen af os der ønsker, men man bliver skubbet derud.”
Hvis Nye Borgerlige går den vej, vil han forlade partiet:
“Så ender det garanteret med, at man melder sig ind i enten Dansk Samling eller Danskernes Parti. Eftersom jeg ikke ser nogen fremtid i Dansk Samling så ender det garanteret med, at man ender ude hos Daniel Carlsen, men det var det jeg gerne ville have undgået.”
Nye Borgerliges lokalafdelingsformand i København, Anders Toft Hansen, ønsker ikke at medvirke i artiklen, men fortæller, at Jesper Hassel Hansens skepsis overfor Holocaust ikke er Nye Borgerliges officielle politik, og at han vil undersøge sagen nærmere.
Læs også artiklen: Danish Defence League: Fra menneskerettigheder til voldelig virkelighed
","Jesper Hassel Hansen, der er aktiv i Nye Borgerlige og For Frihed, har en fortid i Danish Defence League, ligesom han har demonstreret med den nazistiske organisation Danmarks Nationale Front. Det kan Redox nu dokumentere. Da Nye Borgerliges afdeling i København afholdte sin generalforsamling i januar i år deltog Jesper Hassel Hansen. Han har den …
",Redox,['Nyheder']
0,4698,https://redox.dk/nyheder/naziveteran-doed/,2023-01-31 16:30:18,2023-01-31 16:30:18,Naziveteran død,"Rygterne om Morten Borups død har floreret i flere dage i nazibevægelsen. Redox har nu fået endegyldigt bekræftet, at Morten Borup døde den 27. januar i en alder af 54 år.
Flere af Morten Borups tidligere kammerater fra forskellige nazistiske organisation hylder ham nu på sociale medier. Her kaldes han blandt andet “en kæmpe” af en tidligere partikammerat fra Danskernes Parti.
Hele vejen rundt
Morten Borup var en af veteranerne i den danske nazistbevægelse og havde en fortid i stort set alle større nazistiske organiseringer de sidste tredive år. Allerede som 16-årig blev han politisk aktiv. I firserne og halvfemserne var han aktiv i nazipartiet DNSB og var blandt andet en del af den aktive gruppe i partiets hovedkvarter i Nørresundby i Nordjylland.
I 1988 deltog Morten Borup i det nazipartiet DNSB’s landsmøde dagen før hans 20 års fødselsdag.
I starten af det nye årtusinde gik han med i det nynazistiske netværk Dansk Front, hvor han blev afdelingsleder for afdelingen i Trekantsområdet. I 2005 opstillede lokallisten Århus Mod Moskeen ved kommunalvalget i Århus og her var Morten Borup med i kulisserne.
Blot få måneder inden Dansk Fronts nedlæggelse i sommeren 2007 startede den jyske ledelse af Dansk Front en ny organisation ved navn Vederfølner, der var tiltænkt at tage over efter netværket. Morten Borup var et af medlemmerne i Vederfølners allerførste bestyrelse.
I 2008 skiftede Morten Borup igen organisation og blev aktiv i Danmarks Nationale Front (DNF), hvor han var med til at opstarte en lokalafdeling i Aalborg. I DNF har han samtidig fungeret som det offentlige ansigt udadtil og har gentagne gange holdt taler under demonstrationer og deltaget i debatmøder.
Det sidste offentlige arrangement Morten Borup deltog i på den yderste højrefløj, var konferencen Scandza Forum der blev afholdt i København i efteråret 2019. Foto: Redox.
Partiopbygger
I august 2012 meddelte Borup imidlertid, at han ikke længere var aktiv i andre organisationer end Danskernes Parti, som han året forinden var gået ind i. Ved kommunalvalget i 2013 stillede han op som kandidat for det nynazistiske parti i Hjørring Kommune samt i region Nordjylland. Internt i partiet spillede Morten Borup en væsentlig rolle, da han var med i redaktionen på medlemsbladet Identitet og desuden var fast skribent på partiets netavis Nationaldemokraten.dk.
Udover sin aktivitet i et væld af forskellige organisationer var Morten Borup en fast del af deltagerskaren når nynazistiske og højreradikale strømninger havde større arrangementer. Han har blandt andet deltaget i Dansk Fronts demonstrationer, Salem-marcherne i Stockholm, mindedemonstrationer til ære for Rudolf Hess og diverse Blood & Honour-koncerter.
Efter Danskernes Partis lukning i sommeren 2017 har Morten Borup ikke offentligt været involveret i andre organisationer. Han var dog involveret i Scandza Forum, som var en højreradikal konference, der i 2019 blev afholdt i København.
","Rygterne om Morten Borups død har floreret i flere dage i nazibevægelsen. Redox har nu fået endegyldigt bekræftet, at Morten Borup døde den 27. januar i en alder af 54 år. Flere af Morten Borups tidligere kammerater fra forskellige nazistiske organisation hylder ham nu på sociale medier. Her kaldes han blandt andet “en kæmpe” af …
",Redox,['Nyheder']
0,4724,https://redox.dk/nyheder/unge-nazister-skaffer-vaaben-og-hylder-terrorister-staar-vi-overfor-en-ny-boelge-af-naziterror/,2023-03-13 00:01:14,2023-04-03 09:20:06,Unge nazister skaffer våben og hylder terrorister: Står vi overfor en ny bølge af naziterror?,"Han havde en guldring på fingeren, præget med et stort hagekors. Den ukrainske nazist D.C. søgte – ifølge anklageskriftet – på instruktioner i knivkamp og viden om hvordan man laver brandbomber, før han et par dage senere gik hen til Café Sappho i Århus. Det er, med deres egne ord, en “forening og et socialt mødested i Aarhus for LGBTQ’ere”. Under turen var D.C. bevæbnet med kniv. Han tog fotos af caféens facade og et regnbueflag, der hang i vinduet. Begge dele delte han i den nazistiske organisation NMR’s chatkanal på Telegram.
Hændelsen fandt sted i november sidste år og dagen efter blev D.C. anholdt. Sagen har kørt for dobbeltlukkede døre og er først kommet frem i offentligheden i forbindelse med, at der i starten af marts blev rejst tiltale i sagen.
Da flere større medier bragte et Ritzau-telegram om sagen fremgik det, at anklagemyndigheden nedlagde påstand om udvisning af den tiltalte, hvilket fik brugere på en flere sociale medier til at spekulere i, at det måtte være en militant islamist. Det kan Redox afkræfte. Den tiltalte i sagen er derimod en ung nazist med ukrainsk statsborgerskab. Han har efter eget udsagn boet i Danmark siden maj sidste år.
Chattede om kniv og molotovcocktails i NMR-kanal
Den ukrainske nazist D.C. blev anholdt den 25. november sidste år efter en intens uge, hvor han ifølge anklageskriftet både havde efterlyst vejledning til at lave en molotovcocktail (en brandbombe, red.) og lagt en video online hvor han svingede med “en fodliste med søm i”.
Begge dele skete i en chatkanal på det sociale medie Telegram. Kanalen tilhører den nazistiske organisation Den Nordiske Modstandsbevægelse, bedre kendt som NMR. Her var den ukrainske nazist aktiv under dæknavnet ‘Caesarion’.
Det var også i NMR’s telegramkanal, at den unge nazist lagde et foto op af en springkniv med følgeteksten ‘der er en gammel, men gennemprøvet metode’. Ifølge anklageskriftet skete det cirka samtidig med at han gik forbi Cafe Sappho i Århus.
På det tidspunkt havde han været aktiv i NMR’s telegramkanal i flere måneder. Her chattede han blandt andet med den daværende NMR-leder Jacob Vullum Andersen, der anbefalede den nu tiltalte nazist at søge medlemskab, hvilket denne dog afslog med henvisning til, at han kun taler ukrainsk og russisk. Den tiltalte efterlyste også muligheden for at købe NMR-klistermærker, hvilket organisationens leder bekræftede snart ville være muligt.
I NMR-kanalen lagde han også fotos op af nedrevne valgplakater fra partiet Frie Grønne i forbindelse med folketingsvalget sidste år, ligesom han lagde et foto op af en Alex Vanopslagh-valgplakat, hvor der var ridset et hagekors i panden.
Da den nu tiltalte nazist i ugen op til anholdelsen efterlyste vejledning til at lave en molotovcocktail i NMR’s telegramkanal vedhæftede han to fotos af Café Sappho. I stedet for at tage afstand fra forespørgslen om molotovcocktails svarer et ledende medlem af NMR: “det er ikke noget der skal diskuteres her”.
Anklagemyndigheden har rejst tiltale for både forsøg på brandstiftelse og forsøg på grov vold, begge dele med den skærpende omstændighed, at det ifølge anklagemyndigheden er ‘begået helt eller delvist med baggrund i andres seksuelle orientering, kønsidentitet, kønsudtryk, kønskarakteristika eller lignende’. D.C. er endvidere tiltalt for overtrædelse af våbenloven og hans springkniv kræves konfiskeret.
Grundlovsforhøret blev holdt for dobbeltlukkede døre, men den tiltalte sidder ikke varetægtsfængslet. Selvom der er rejst tiltale er der endnu ikke berammet retsmøder i sagen. Den bliver derfor næppe afgjort på denne side af sommerferien.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.







""Does anyone know how to make a molotov cocktail?""
""That should not be discussed here""
""Does anyone know how to make a molotov cocktail?""
""That should not be discussed here""







Answer to the location of Sappho:
""There is an old but proven method""
Answer to the location of Sappho:
""There is an old but proven method""





Prev
 1of3
Next



 
Terrorsag starter nu
En anden sag, der tilgengæld bliver afgjort snart, er sagen mod en nu 16-årig mand, N.T., der pt. sidder varetægtsfængslet i surrogat på en ungdomsinstitution. Sagen mod ham bygger ifølge Redox’ oplysninger først og fremmest på materiale indhentet fra chatkanaler på netop Telegram.
Han er tiltalt for overtrædelse af terrorlovgivningen ved at lade sig “hverve til terrorsammenslutningen Feuerkrieg Division (FKD) ved bl.a. den 11. december 2021 at have fremsendt et ansøgningsskema til indmeldelse i Feuerkrig Division, hvori tiltalte angav, at han havde våbentræning og kendskab til eksplosiver samt kendskab til ideologien bag Feuerkrig Division, og herefter tiltog sig en ledende rolle i Feuerkrieg Division,” som det lyder i anklageskriftet.

Atomwaffen Division

Atomwaffen Division (AWD) er et netværk, der består af en række terrorceller rundt omkring i verden. AWD er blandt andet inspiret af ‘The Order’. AWD blev grundlagt af Brandon Russell i 2013 og udsprang af det nazistiske forum Iron March, som lukkede ned i 2018.
Atomwaffen Division ønsker at nedbryde samfundet og fremtvinge en form for apokalypse, for derefter at opbygge et nyt fascistisk samfund med ‘hvidt overherredømme’. De mener ikke, at det er muligt at nå dette mål gennem massebevægelser. Istedet mener de, at individuelle voldshandlinger og terroraktioner, særligt rettet mod etniske og religiøse minoritetsgrupper, er den eneste mulighed for at skabe et andet samfund end det eksisterende.
AWD har hovedsagligt tiltrukket yngre mænd, flere af dem med militær baggrund. De har erklæret, at deres medlemmer ikke blot kan være aktivister i den digitale verden, men istedet skal gennemføre voldshandlinger i den fysiske verden.

Han er også tiltalt for at have forsøgt at hverve en nogenlunde jævnaldrende ven til Feuerkrieg Division, hvilket mislykkedes, da de to blev anholdt.
Det tredje og sidste tiltalepunkt indenfor terrorparagraffen handler om at have “fremmet virksomheden for terrorsammenslutningen Feuerkrieg Division”. Det drejer sig om seks forskellige situationer, hvor han i perioden december 2021 til april 2022 flere gange har delt links til mapper med bombe- og våbenmateriale og ‘militant ekstremistisk materiale’, ligesom han har vejledt andre i hvordan Feuerkrieg Division skulle organisere sig i en cellestruktur. Han har endvideret, stadig ifølge anklageskriftet, bidraget til udarbejdelsen af Feuerkrieg Divisions interne håndbog, der blandt andet handler om gruppens operationelle sikkerhed og indeholder “opfordringer til at begå terrorisme”.
Feuerkrig Division er en direkte udspringer af Atomwaffen Division, forkortet AWD, og blev grundlagt i 2018. Du kan læse om AWD i faktaboksen. FKD har samme ideologiske udgangspunkt som AWD. Gruppens samlingsplads er primært internettet, mens medlemmerne opfordrer hinanden til at udføre voldhandlinger i den fysiske verden. I deres onlinefora deler medlemmerne blandt andet terrormanualer, tekster om den fascistiske ideologi og lister over potentielle mål. Gruppen har særligt tiltrukket helt unge drenge. En mindreårig estisk dreng, som kaldte sig ‘The Commander‘, blev i 2020 anholdt for at planlægge angreb på jødiske skoler og drab på jødiske børn.
Delingen af terrormanualer og medlemmernes opbakning til terrorhandlinger har ført til at både AWD og FKD er blevet terrorlistet i Storbritannien.
Udover de tre tiltalepunkter for overtrædelses af terrorlovgivningen er N.T. tiltalt for at være i besiddelse af en dolk med en klinge på 16 centimeter.
Under ransagningen af hans families hjem blev der fundet flere ammunitionskasser, der indeholdt blandt andet halsedisser, reb, camouflagetøj, kompas, naziflag, naziarmbind, Adolf Hitlers bog Mein Kampf samt bogen Turner Diaries, der bedst kan beskrives som højreradikal terrormanual. Den vender vi tilbage til.
Den dengang 15-årige dreng havde desuden et Feuerkrieg Division-flag liggende.
N.T. og hans ven blev begge anholdt i april sidste år og fremstillet i grundlovsforhør. Vennen blev dog ikke varetægtsfængslet og er heller ikke tiltalt i sagen. Retssagen mod N.T. starter tirsdag den 14. marts og løber frem til slutningen af maj. Når sagen afsluttes har han siddet varetægtsfængslet i lidt mere end et år.
Manualen
At det lige præcis er bogen The Turner Diaries, der blev fundet hos N.T. er ikke en stor overraskelse, hvis man har kendskab til det radikale højre. Den har nemlig kultstatus blandt de mest militante nazister.




The Turner Diaries er en fiktionsroman skrevet af den nynazistiske leder William Luther Pierce og udgivet under pseudonymet Andrew Macdonald i 1978. Forfatteren var aktiv i først det amerikanske naziparti, senere hen i sin egen organisation, ‘The National Alliance’, der opfordrede til folkedrab på jøder og andre minoritetsgrupper. Pierce var aktiv nazist indtil han døde i 2002.
Romanen, der er skrevet som en dagbog, beskriver hovedpersonen Earl Turners handlinger og tanker om et fascistisk oprør i USA. Blandt andet angriber Earl Turners gruppe det amerikanske parlament; en episode der på flere punkter minder om Trump-supporteres angreb på Capitol i januar 2021. Earl Turner beskriver, at de voldelige angreb har til formål at mobilisere andre tilhængere af en etnisk homogen hvid nation, og sætte gang i en fascistisk revolution samt et globalt folkedrab på minoritetsgrupper og politiske modstandere.
Da både USA og flere europæiske lande oplevede en bølge af nazistisk terror i halvfemserne var The Turner Diaries en central inspirationskilde, der blandt andet blev udbredt af Blood & Honour-netværket. Sidenhen har bogen levet et stille liv, men de seneste år har den fået nyt liv og bliver ofte delt på Telegram-kanaler og andre sociale medier.
Bogen har siden sin udgivelse været inspiration for en lang række fascistiske terrorangreb og hate crimes, faktisk i et sådant omfang at FBI har omtalt den som ‘det racistiske højres bibel’. Det gælder for eksempel Oklohoma City-bombningen i 1995, hvor Timothy McVeigh i ledtog med Terry Nichols detonerede en bilbombe foran en bygning, der husede flere offentlige myndigheder. I Timothy McVeighs bil blev der fundet uddrag af Turner Diaries. 168 mennesker blev dræbt af bilbomben. Både McVeigh og Terry Nichols var militærveteraner.
Også den amerikanske naziterrorgruppe The Order var inspireret af bogen. Gruppen var aktive i 1983-1984 og byggede på en blanding af kristen fanatisme og nazistiske idealer. Gruppens navn var oprindeligt ‘Brüder Schweigen’ (Det tavse broderskab, red.), men grundet dens ligheder med organisationen ‘The Order’ i bogen Turner Diaries blev organisationen bredt kendt som netop The Order.
The Order stod bag en række røverier og senere bag mindst to drab: Det ene på nazisten Walter West, som de mente var stikker, og det andet på den jødiske journalist Alan Berg. Alan Berg var radiovært og meget udtalt i sin kritik af højreradikale gruppers aktiviteter. Efter drabet på Alan Berg fandt politiet en liste over andre af gruppens mål, men The Order blev stoppet inden de nåede at udføre flere angreb.
En bog, som nationalsocialister kan lære meget af
The Turner Diaries har vundet udbredelse de seneste år, blandt andet i adskillige danske nazistiske telegramkanaler. Men også i mere formelle sammenhænge hyldes bogen. I juni 2020 bragte naziorganisationen NMR, der udadtil har gjort meget ud af at være en legal og legitim organisation – til trods for at ledende medlemmer af organisationen er dømt i flere alvorlige sager – en anmeldelse af bogen. Her lød det blandt andet:
“Ud over at være en velskrevet og spændende historie fuld af præcis politisk analyse og interessant ideologisk ræsonnement, er det en bog, som nationalsocialister kan lære meget af. Det første er, hvordan Organisationen operer: Der er et udadvendt del, der beskæftiger sig med folkeoplysning og åbent rekruttering. Denne del af Organisationen bliver man ikke særlig godt bekendt med i bogen, da Turner og de mennesker han lever og arbejder med, ikke rigtig har meget at gøre med den. De tilhører en undergrunds, militant del af Organisationen, som lever i små kampgrupper i skyggerne. Disse grupper har ingen kontakt med den åbne del og meget begrænset kontakt med hinanden. Ordrer kommer fra toppen af ​​hierarkiet, ofte uden yderligere forklaring eller motivation for, hvorfor en bestemt mission skal udføres. Turner er i mere end et tilfælde faktisk meget kritisk over for de ordrer, han modtager. På trods af dette er han ubestridelig loyal, og til sidst, når han ser virkningerne af disse aktiviteter i sin helhed, forstår han deres nødvendighed.”
Anmeldelsen på NMR’s hjemmeside blev bragt under overskriften ‘Den hvide race slår tilbage’.
Telegram som sikker havn
At højreradikale og nazistiske grupper har brugt internettet og sociale medier som primære rekrutteringsværktøjer siden årtusindeskiftet er velbeskrevet og behøver ingen yderligere introduktion.
Hvad der derimod er sket den seneste årrække er, at de fleste store sociale medier slår hårdere ned på spredning af racistisk og nazistisk propaganda på deres platforme. Derfor er de helt store platforme som Facebook, Twitter og Instagram sjældent det foretrukne valg, når nynazister vil samles digitalt. På samme vis er de i en vis udstrækning blevet fjernet fra mange andre platforme, f.eks. WhatsApp og Discord, der ellers har haft en vis udbredelse blandt højreekstreme de seneste år.
Den seneste tid er det derfor først og fremmest Telegram, der tages i brug, når motivational quotes fra Hitler, antisemitiske memes og terrormanualer skal deles. Det gælder både i udlandet og i Danmark.
I Danmark er der et sted mellem fem og ti aktive kanaler på Telegram, hvor primært unge nynazister og sympatisører samles og chatter. Det, der går igen på de forskellige kanaler, er en åben fascination af vold og våben, et positivt syn på Hitler, holocaust og folkemord, og et ønske om at gøre noget. Kanalerne drives af forskellige enkeltpersoner – i NMR-kanalens tilfælde en organisation – der fra tid til anden har konflikter med hinanden. Nogle brugere bliver decideret mobbet af andre brugere, men personkredsen overlapper på de forskellige aktive kanaler. Mange er således aktive på flere eller de fleste af Telegramkanalerne.
Udover NMR-kanalen er to af de centrale kanaler henholdsvis ‘Danmarks Nationale TG’ og ‘Fædrelandsfront’. Begge kanaler har for nylig været lukket og er genopstået under nye navne.
“Jeg har en opskrift på en bombe”
Fædrelandsfronten har eksisteret siden december 2022 og består hovedsagligt at helt unge mænd og drenge, der åbenlyst vil bruge vold i deres kamp mod blandt andet jødiske og muslimske medborgere, der sammen med LGBTQ-miljøet udpeges som nogle af ‘fjenderne’.
Jeg er villig til at dræbe en jøde vis jeg bliver betalt 1000kr
Eksempelvis skrev den 15-årige A.L. i en debat i Fædrelandsfronten i juleferien:
“Det kan være vi skal få gasset de 6 millioner som de siger vi allerede har gjort”.
Seks millioner henviser til de seks millioner jøder, der blev myrdet under Holocaust. Han fortsætter: “Jeg er villig til at dræbe en jøde vis jeg bliver betalt 1000kr”.
A.L. er dog ikke alene om sit rabiate jødehad i gruppen. Også brugeren Palladius deltager aktivt:
“Jeg har en opskrift på en bombe hvis vi får brug for det”.
Bag brugernavnet Palladius skjuler Frederik Søe Antvorskov Larsen sig. Han gennemførte i 2021 sin værnepligt i Livgarden. Her fik han Forsvarets basisuddannelse, der blandt andet indebærer træning med skydevåben og sprængstoffer.
Senere deler både Frederik Søe Antvorskov Larsen og A.L. billeder af sig selv i Telegramkanalen, hvor de, delvist maskerede, heiler. A.L. lægger efterfølgende endnu et foto op, det forestiller en dolk med en davidsstjerne på. Følgeteksten er:
“Våben reavel så de ved de skal være bange”. (Der skulle formentligt stå ‘reveal’, altså afsløring, red.)
I februar i år var han i en uges erhvervspraktik i forsvaret, nærmere bestemt ved Flådestation Frederikshavn. På Telegram skriver han, at han “blev nazi der jeg var 13” og “jeg har været racist hele mit liv”. A.L. er en 15-årig dreng fra Nordjylland. Redox er bekendt med hans identitet, men på grund af hans lave alder og da han ifølge vores oplysninger allerede er i kontakt med myndighederne, har vi i denne artikel valgt at udelade hans fulde navn.
Det er bedre at komme i fængsel end at være offer
Det er dog ikke den eneste gang snakken i chatkanalen falder på knive. Brugeren “Sir John” opfordrer for eksempel A.L. til at gå med kniv. Han skriver: “Du kan lige så godt begynde at gå med kniv. Det er bedre at komme i fængsel end at være offer”. Hertil at svarer A.L., at han allerede går med kniv en gang imellem.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.







A.L. explains that he is willing to kill a Jew for a price.







A.L. and Palladius let their anti-Semitic attitudes and violent fantasies run wild as they chat about killing ""kikes"", a derogatory term for Jews.







Palladius and A.L. share photos of themselves paying tribute to Adolf Hitler with a nazi salute.







A.L. shows off his knife, which is engraved with a Star of David.







Sir John here urges A.L. to carry a knife, which A.L. says he already does.





Prev
 1of6
Next



 
Fra gaden til chatten
At nazister interesserer sig for våben og sprængstoffer er ikke noget nyt. I halvfemserne var der flere alvorlige sager om bomber og våben i Danmark, værst selvfølgelig brevbomben, der myrdede en ung socialist på Nørrebro den 16. marts 1992. I 1997 sendte terrorgruppen Combat 18 fra København tre brevbomber, alle rettet mod sine fjender. Bomberne blev dog opsnappet af politiet.
I nullerne og op til midten af tierne var den danske nazibevægelse i høj grad fokuseret på at gå på gaden. Både i form af demonstrationer og aktioner, men også for at få konfrontationer med politiske modstandere på venstrefløjen og for at angribe minoritetsgrupper. I en periode på 20-25 år bestod hovedparten af nazisternes vold af gadeoverfald og hærværk.
Siden midten af 2010’erne er der sket et langsomt skifte, der foreløbig er kulmineret i årene under og efter corona-nedlukningerne. Nynazisterne går meget sjældnere på gaden i samlet flok, men samles i stedet på nettet. Herfra radikaliseres og inspireres nogle af dem til at forberede eller begå særdeles voldsomme personfarlige forbrydelser.
Det mest sandsynlige højreekstremistiske terrorangreb i Danmark er et angreb, som bliver udført af en soloterrorist
I marts sidste år udgav PET’s Center for Terroranalyse (CTA) en ny og omfattende analyse af risikoen for terrorangreb i Danmark. Her lyder det blandt andet:
“CTA vurderer, at det mest sandsynlige højreekstremistiske terrorangreb i Danmark er et angreb, som bliver udført af en soloterrorist, men det kan også blive udført af en mindre gruppe personer. (…) CTA vurderer, at den højreekstremistiske terrortrussel i Danmark afspejler den generelle udvikling blandt højreekstremister i Vesten, for så vidt at den i første række udgår fra personer i periferien af eller uden for de etablerede fysiske højreekstremistiske organisationer og grupper, hvis radikalisering primært foregår i virtuelle interessefællesskaber. Det er mindre sandsynligt, at et terrorangreb bliver planlagt i regi af de fysiske højreekstremistiske organisationer og grupper i Danmark.”
CTA-analysen fra marts 2022 kommer på bagkant af de højreekstreme terrorangreb, der ramte flere steder i verden fra 2019-2021, for eksempel Christchurch i New Zealand, Halle i Tyskland samt en række andre steder.
Terrorfascination
“Whatever is gonna happen I will just say that I have been honored to have been here on Telegram with you. I have talked with young and old. Experienced and unexperienced. I have talked with the oldest and most experienced in this struggle – The most respected. I have been a part of creating white unity among our people, better than any jew could ever hope to network with any other jew! I hope this chaos of life will continue and you here. White revolution starts with you… Network!”
Sådan skrev Jérémy Trebbien Meilhac på Telegram i oktober 2022. Han har den seneste håndfuld år været aktiv på den yderste højrefløj, hvor han har haft omgang med flere forskellige organisationer. Øverst i artiklen kan du se et foto af ham taget ved Scandza Forum, en højreradikal konference, der blev afholdt i København i oktober 2019 – det er ham i sort jakke midt på altanen.
I dag driver han en af de største højreradikale Telegram-kanaler, hvor han jævnligt deler nazistisk materiale.
Jérémy Trebbien Meilhac blev aktiv i den højreradikale bevægelse i Danmark i 2017, hvor han hjalp Rasmus Paludan og Stram Kurs med at dele valgmateriale ud i forbindelse med kommunalvalget samme efterår.
Jérémy Meilhac (med rød ‘Make America Great Again’-kasket) ses her sammen med Rasmus Paludan, partilederen for Stram Kurs, under med et valgfremstød på Christianshavns Torv i oktober 2017. (Foto: Researchkollektivet Redox)
Året efter blev han anholdt i en større politiaktion. Der var frygt for, at han ville lave et skoleskyderi på Sydkystens Gymnasium i Ishøj, fordi han havde skrevet ”Stilheden før stormen” i et Facebookopslag. Tungtbevæbnede politifolk anholdt ham, og ved den efterfølgende retssag blev han dømt for racistiske trusler mod en lærer på gymnasiet, men ikke for planer om skoleskyderier – det blev han hverken sigtet eller tiltalt for.
Truslerne handlede om, at han med en falsk facebookprofil havde kommenteret på et fotografi af læreren med teksten: “Nej det er nogle fucking perkere og de skal dø”. Han blev idømt en fængselsstraf på 40 dages fængsel 
Efterfølgende har Jérémy Trebbien Meilhac været inde over flere organisationer, blandt andet Den Nordiske Modstandsbevægelse og den nyopstartede højreradikale forening Folkets Flamme.
Hans primære aktiviteter foregår dog på nettet.
I dag driver Jérémy Trebbien Meilhac nemlig en lang række Telegram-kanaler, hvor han igennem de seneste år har delt alt fra taler af Adolf Hitler og Hermann Göring, over nazirock til propaganda for nazistiske terrorgrupper.
Han har for eksempel delt en række videoer fra terrororganisationen Atomwaffen Division og hyldestsange til terrorgruppen Combat 18. Han har også delt forherligende billeder og tekster om Timothy McVeigh, der stod bag bomben i Oklahoma City i 1995, der kostede 168 mennesker livet, og den tyske naziterrororganisation NSU, der stod bag en lang række racistisk motiverede drab.







Jérémy Trebbien Meilhac shares a photo of the only living member of the German Nazi terrorist group NSU, Beate Zschäpe, with the caption ""Action Over Words"".
Jérémy Trebbien Meilhac shares a photo of the only living member of the German Nazi terrorist group NSU, Beate Zschäpe, with the caption ""Action Over Words"".





Prev
 1of1
Next



I Telegram-kanalen deler Jérémy Trebbien Meilhac også oversigter over dét, som han kalder for “White Terror”, hvor han oplister nazistiske og racistiske terrorangreb. Han angiver blandt andet hvilke våben, der blev brugt, og hvor mange der blev dræbt ved angrebene.
Mange af opslagene i Telegram-kanalen er ledsaget af disclaimere, hvor han formelt fralægger sig ansvaret for indholdet af sine opslag og skriver, at han ikke opfordrer til vold:
“This channel and every one associated with it, DON’T encourage white terror or mass murder. We simply share this content for purpose of documenting history, satire & art”.
Den største af hans Telegram-kanaler hedder “JÈRÈMYS BUNKER”. Den har eksisteret i to år og har i dag mere end 900 følgere. Her har han postet flere tusinde videoer, billeder og sange.
Every little thing we do actually accelerates this revolution
Mellem dyrkelsen af historiske nazister og højreradikale terrorister skriver Jérémy Trebbien Meilhac ind imellem også selv mere ideologiske indlæg. Han forsøger ihærdigt at gøre sine læsere opmærksomme på, at de har et ansvar for at ændre historiens gang.
“I sometime think that it is because of the anti-white elite getting afraid, that they allow talk like this, as to “ease” the masses. Also I believe that the overton window is changing generally. All of this is happening because some people started talking about the problems, and that that talk spread. Every true revolution starts from the bottom of a society. It may sound stupid, but every little thing we do actually accelerates this revolution”.
Udover at drive sine egne kanaler har Jérémy Trebbien Meilhac også været aktiv i både NMR’s chatkanaler, Fædrelandsfronten og Danmarks Nationale TG. Netop i Fædrelandsfronten har han tidligere delt The Turner Diaries.
Han har også vejledt den unge A.L. i anskaffelse af en maskering, og da A.L. skriver “Jeg vil kæmpe til min død” svarer Jérémy Trebbien Meilhac “Ja, men pas nu på med sådan nogle udtalelser”.
Delingen af terrorpropagandaen er dog ikke noget der har gjort Jérémy Trebbien Meilhac populær i alle kredse. I Telegram-kanalen “Danmarks Nationale TG” er han blevet upopulær blandt flere brugere, der har kritiseret ham skarpt: De kalder ham en ‘PET-magnet’ og en ‘Fed-poster’. ‘Fed-posting’ er et begreb, der dækker over at dele materiale, der tiltrækker sig myndighedernes opmærksomhed og kan resultere i repression.
De andre medlemmer mener at Jérémy Trebbien Meilhacs deling af terrormanifester, videoer og bøger kan lede til øget overvågning og repressalier, som de de ønsker at undgå. En person i kanalen “Danmarks Nationale TG” skrev direkte, at Jérémy Trebbien Meilhac var medansvarlig for, at teenagere blev tiltalt i retssager efter at have lade sig inspirere af hans materiale. Det skete som kommentar til en artikel om Feuerkrieg Division-sagen, der starter i morgen.
Kritikken af Jérémy Trebbien Meilhac ændrede undervejs karakter til personangreb og decideret mobning. Det endte med at han blev ekskluderet fra Telegram-kanalen.
Delingen af materiale udelukkende har historiske, kunstneriske og satiriske formål
Hovedpersonen selv skriver til Redox:
“Det er også synd for jer, at I ikke kan læse ordentligt, som når der konstant bliver gjort udtrykkeligt opmærksom på, at delingen af materiale udelukkende har historiske, kunstneriske og satiriske formål. Det var en af de første ting, jeg skrev om mig selv og de kanaler, som jeg har på Telegram.”
Jérémy Trebbien Meilhac har efter Redox’ henvendelse delt en lydfil på Telegram. Det er et fiktivt højreekstremt hørespil kaldet ‘Jonni Hansens dagbog’, produceret af folk fra det nazistiske alt-right miljø. I klippet bliver Redox’ redaktør Simon Bünger dræbt af en nazist.
NMR med i kulissen
Eksemplet med Jérémy Trebbien Meilhac viser, at det ikke kun er teenagere, der huserer i Fædrelandsfrontens Telegramkanal. Blandt brugernavne som ‘Nationalisten fra Danmark’, ‘Oswald Mosley’ og ‘Adolf Eichmann’ findes også medlemmer af den nazistiske organisation Den Nordiske Modstandsbevægelse, der har afdelinger i hele norden.
Medlemmer af organisationen er flere gange tidligere blevet dømt for grov vold og drab, samt for at bygge skydevåben og bomber.
En af organisationens danske afdelingsledere har de seneste år siddet i fængsel, hvor han har afsonet en dom på tre års fængsel for forsøg på at bygge en bombe og et skydevåben. Den sag kan du læse meget mere om her.
I Fædrelandsfronten-kanalen har NMR’s medlemmer både stillet kritiske spørgsmål, men også forsøgt at hverve nye medlemmer. Brugeren Palladius – ham med bombeopskriften – giver udtryk for at sætte NMR-klistermærker op, ligesom han i NMR’s kanal har beskrevet, at han tidligere har søgt medlemskab i NMR.
Den nu forhenværende leder af NMR’s danske afdeling, Jacob Vullum Andersen, er en af dem, der har været aktive i Fædrelandsfrontens telegramkanal, også efter han forlod NMR i januar i år. Så sent som i februar har han brugt kanalen til at sælge flere genstande, blandt andet en skudsikker vest og forskelligt nazimemorabilia.

Redox mener: Der er grund til bekymring
Den udvikling vi har oplevet de seneste få år bør få alarmklokkerne til at ringe. Først sagen hvor en NMR-afdelingsleder forsøgte at producere både en bombe og skydevåben i sit hjem, derefter anholdelserne i Feuerkrieg Division-sagen og nu den ukrainske nazists angivelige angrebsplaner mod Cafe Sappho i Århus. Det er ikke som normalt.
Vi har længe været glade for, at den gadevold, der fyldte meget i sluthalvfemserne, 00’erne og starten af 2010’erne har været på markant tilbagetog, men nu ser den ud til at være erstattet af en helt andet og potentielt meget farligere strategi.
Risikoen for et nazistisk enmandsterrorangreb er en helt reel risiko i dag.

Repressalier
Chatten i den oprindelige Fædrelandsfronten-telegramkanal er i dag forstummet. A.L. har fortalt, at han blev kaldt til møde med politiet efter hans klassekammerater havde advaret skolen om, at han kunne finde på at begå vold. Efterfølgende er A.L.’s forældre også blevet opmærksomme på hans aktiviteter og han har fået konfiskeret sin telefon. Andre medlemmer har i stedet oprettet en ny kanal uden A.L.’s deltagelse.
I morgen tirsdag starter retssagen mod N.T. ved retten i Holbæk. Den foregår ved et nævningeting, hvilket betyder at anklagemyndigheden vil kræve minimum fire års fængsel. Hans advokat har ikke reageret på Redox’ henvendelse.
Det har ikke været muligt at få en kontakt fra den ukrainske nazist D.C. Heller ikke Jacob Vullum Andersen eller Frederik Søe Antvorskov Larsen har svaret på vores henvendelser. Hanne Kronborg, der sidder i styrelsen for Folkets Flamme, ønsker ikke at udtale sig om sit eller foreningens syn på Jérémy Trebbien Meilhacs aktiviteter på Telegram.
Torsdag i denne uge er det 16. marts. Det er årsdagen for bombedrabet i Søllerødgade, der i 1992 kostede den unge socialist Henrik Christensen livet. I den forbindelse har antifascistiske grupper kaldt til mindesmanifestation i Søllerødgade på Nørrebro. Det er torsdag klokken 17.00. 
Husk, at du kan støtte vores researcharbejde. Du kan sende en engangsdonation på Mobilepay 80905. Hvis du vil hjælpe med at sikre os en fast, stabil indtægt kan du blive støttemedlem. Det koster kun 50 kroner om måneden. Pengene dækker primært de løbende udgifter vi har til dombøger, kameraudstyr, IT og transport.
","Han havde en guldring på fingeren, præget med et stort hagekors. Den ukrainske nazist D.C. søgte – ifølge anklageskriftet – på instruktioner i knivkamp og viden om hvordan man laver brandbomber, før han et par dage senere gik hen til Café Sappho i Århus. Det er, med deres egne ord, en “forening og et socialt …
",Redox,['Nyheder']
0,3327,https://redox.dk/nyheder/nye-borgerlige-ansaetter-central-figur-fra-nyfascistisk-aktivistgruppe/,2019-09-26 11:45:53,2019-09-27 14:05:00,Nye Borgerlige ansætter central figur fra nyfascistisk aktivistgruppe,"Lørdag den 7. september marcherede cirka tohundrede identitære aktivister fra hele Europa igennem Wien i et stort fakkeloptog. Det skete for at minde årsdagen for slaget ved Wien i 1683 som led i de osmanniske-habsburgske krige.
En stor delegation fra den danske nyfascistiske organisation Generation Identitær deltog i marchen. Blandt dem var Jeppe Veibel Jensen, der har været en del af Generation Identitær siden opstarten i 2017.
I mandags, 16 dage senere, meddelte Nye Borgerlige, at Jeppe Veibel Jensen er blevet ansat som kommunikationsmedarbejder i partiets sekretariat på Christiansborg:
“Vi er glade for at kunne fortælle, at Nye Borgerliges sekretariat på Christiansborg har opgraderet med en fuldtonet ekspert i sociale medier. Det er et led i vores generelle oprustning, hvor vi skal komme længere ud med vores politiske budskaber,” lød det i annonceringen.
Central figur i Generation Identitær
Jeppe Veibel Jensen er en central og fremtrædende aktivist i den nyfascistiske organisation Generation Identitær, der især er blevet kendt for deres effektive kommunikation på Facebook og andre sociale medier, hvor små, symbolske aktioner med bannere og nødblus videooptages og spredes vidt og bredt.
Jeppe Veibel Jensen har læst kommunikation på RUC og har beskæftiget sig med netop politisk kommunikation på Facebook. Hans færdigheder indenfor området har han bl.a. brugt i Generation Identitær, hvor han har undervist de andre medlemmer.
Den nyansatte Nye Borgerlige-medarbejder har deltaget i hovedparten af Generation Identitærs aktioner i både Danmark og udlandet siden starten i 2017. Han er flere gange stået frem som medlem af Generation Identitær, både på organisationens egne propagandavideoer, men også i dagspressen, hvor han har medvirket i interviews og har været afsender af kronikker og debatindlæg som medlem af Generation Identitær.
Desuden optrådte han også i bogen Identitær, hvor han som en af to danske identitære aktivister bliver interviewet. Her i fortæller Jeppe Veibel Jensen, at Generation Identitær skal være en “elitær spydspids”.
Terrorforbindelsen
Da Jeppe Veibel Jensen og de andre danske medlemmer var i Wien i starten af september var det for at demonstrere sammen med de lokale identitære fra Identitäre Bewegung Österreich (IBÖ). I starten af året kom det frem, at organisationens leder, den internationale frontfigur Martin Sellner, havde været i kontakt med og modtaget penge fra gerningsmanden bag det racistiske terrorangreb på to moskéer i Christchurch i New Zealand i januar. Han myrdede 51 mennesker og sårede yderligere 49. Da Redox kontaktede Jeppe Veibel Jensen for at interviewe ham om hans nye stilling smækkede han røret på. Han har ikke reageret på efterfølgende henvendelser.
Nye Borgerliges pressechef Lars Kaaber har ikke ønsket at svare på spørgsmål om Generation Identitær og forbindelsen til terroristen fra Christchurch-angrebet. Han har i stedet sendt en kort email hvor han roser Jeppe Veibel Jensen. Han skriver blandt andet:
“Jeg har selv anbefalet hans ansættelse, fordi Jeppe er kompetent og dygtig. Jeg har lært ham at kende som en sympatisk mand, der omfatter sine medmennesker med stor hjertevarme og empati.”
Generation Identitær har ikke ønsket at stille op til interview, men har i stedet sendt en email, hvori de redegør for deres holdning til nærværende medie. De siger dog, at de er tilhængere af demokrati og modstandere af fascisme og nazisme.
Opdateret 27. september: Vi skrev oprindeligt, at den østrigske lokalafdeling af Generation Identitær var under efterforskning af det østrigske politi. Sagen er dog afsluttet og organisationens medlemmer blev frifundet i retten. Vi beklager fejlen.
","Lørdag den 7. september marcherede cirka tohundrede identitære aktivister fra hele Europa igennem Wien i et stort fakkeloptog. Det skete for at minde årsdagen for slaget ved Wien i 1683 som led i de osmanniske-habsburgske krige. En stor delegation fra den danske nyfascistiske organisation Generation Identitær deltog i marchen. Blandt dem var Jeppe Veibel Jensen, …
",Redox,['Nyheder']
0,682,https://redox.dk/nyheder/for-frihed-vil-vise-slagkraft-ved-at-tilkaempe-sig-noerrebro/,2016-11-30 21:38:53,2017-10-03 13:28:47,For Frihed vil vise slagkraft ved at tilkæmpe sig Nørrebro,"Når For Frihed – den danske afstikker af det tyske PEGIDA – på lørdag d. 3. december demonstrerer i København, er selve demonstrationen ikke hverken skelsættende eller overraskende. Det kan heller ikke forventes at selve parolerne afdækker hverken nye ideologiske eller taktiske retninger.
Skiftet fra at promenere gennem gaderne i indre København til åbent at annoncere, at man vil gå gennem Nørrebro – som bryster sig af at være det københavnske præmieeksempel på fredelig sameksistens og multikulturalisme – bør give anledning til at iagttage For Friheds politiske udvikling. Til trods for adskillige forsøg skal vi skrue tiden helt tilbage til 2002, hvor Moses Hansen slæbte sit store kors gennem Nørrebrogade, for at finde et eksempel på, at en offentligt annonceret antimuslimsk og højreorienteret demonstration blev gennemført på Nørrebro.
Da Nicolai Sennels i 2015 kopierede det tyske Pegida-koncept, formåede han at samle 250 antimuslimer, nazister og racister til den første demonstration i Pegida Danmark regi. Den opbakning har de ikke kunne mønstre siden, men alligevel har netværket fået relativ succes som et samlingspunkt for en lille gruppe dedikerede aktivister.
Succesen som aktivistisk netværk er opstået i kølvandet på, at Tania Groth overtog rollen som talsperson og reel leder af For Frihed i oktober 2015. For Friheds månedlige demonstrationer er fortsat omdrejningspunktet for gruppen og har et forholdsvist stabilt deltagerantal, men nu tager gruppens kerneaktivister initiativ til andre aktiviteter.
Kredsen omkring Tania prøver både at skabe internationale kontakter og deltage i debatten i Danmark. Blandt eksemplerne kan For Friheds deltagelse i Folkemødet på Bornholm nævnes. Også protesten mod navneforbuddet mod den mistænkte i sagen omkring attentatforsøget på Lars Hedegaard hører til For Friheds nyere aktiviteter. Ved protesten blev flere kerneaktivister dømt for brud på navneforbuddet.
En del af inderkernen i For Frihed har desuden kastet sig ind i en kamp mod venstrefløjen og den antiracistiske bevægelse. De er f.eks. dukket op med kamera for at  fotografere deltagerne ved en mindesmanifestation på årsdagen for Krystalnatten og ved et debatmøde hos venstrefløjsmediet Modkraft.  Billederne er efterfølgende blevet offentliggjort på flere sociale medier. Som resultat har flere af de afbildede venstrefløjsaktivister modtaget dødstrusler.
Da For Frihed overtog den nationalkonservative sommerfest Mosbjerg Folkefest og omdøbte arrangementet til Folkefest for Frihed, cementerede gruppen skiftet fra at være en protestbevægelse til at være et reelt aktivistisk netværk.
For Frihed er for alvor blevet en del af den nationalkonservative strømning og har bånd til både Dansk Folkeparti og Nye Borgerlige. Og mens gruppen ikke har udformet et egentligt idelogisk grundlag, er deres praksis racistisk. For Frihed dæmoniserer danske muslimer ved blandt andet at karakterisere befolkningsgruppen som en økonomisk byrde for samfundet, sætte muslimske mænd i direkte forbindelse med vold og voldtægter, og udpege muslimer som terrorister. Det et forsøg på at iscenesætte en borgerkrig, der i gruppens optik er uafværgelig. Kamppladsen er dels de københavnske gader og dels et politisk klima, som har vist sig gunstigt for den nationalkonservative bevægelse. Endemålet er et romantiseret “dansk Danmark”, fra en tid som For Frihed påstår var dels før muslimske indvandrere og flygtninge kom til landet og dels var bedre end det nuværende.
For Frihed hævder at være en slags modstandsbevægelse og de sande demokrater, men til trods for navnet og forsøgene på at camouflere sig med newspeak, afslører deres autoritære idéer dem som nationalistiske antidemokrater. De vil kun frihed for de få, baseret på et racistisk folkefællesskab, som ikke eksisterer.
Søndag d. 6 november samledes For Frihed på Korsgade til en manifestation mod Hizb ut-Tahrirs årsmøde. Manifestationen var ikke annonceret og det lykkedes For Frihed at afholde taler og lytte til musik, før de blev eskorteret til metroen af politiet. Om det var med overlæg eller et lykketræf vides ikke, men med manifestationen lykkedes det For Frihed at bore sig ned i venstrefløjens interne konflikt om mangelfuld strategidiskussion i forhold til Hizb ut-Tahrir.
Debatten efterfølgende gik på, at antifascisterne skulle have prioriteret modstand mod Hizb ut-Tahrir i stedet for For Frihed, og på den måde gled For Friheds polariserende og racistiske dagsorden i baggrunden. Det peger på, at den brede venstrefløj har et solidaritetsproblem, som den nationalkonservative bevægelse i allerhøjeste grad kan vende til deres fordel. Hvorfor argumenterer den brede venstrefløj for, at man skal stille sig sammen med én gruppe antidemokrater for at demonstrere imod en anden? Og hvor var den brede venstrefløj selv den dag i Korsgade?
Det lykkedes For Frihed at fjerne fokuset fra deres egen politik ved at pege på nogle andre autoritære antidemokrater. I samme bevægelse påviste de, at antifascisterne ikke har udviklet en praksis, der er solidarisk med religiøse minoriteter på den ene side og yder modstand mod religiøs fundamentalisme på den anden. Venstrefløjen er nødt til at finde en tredje position, der svarer på de udfordringer som knytter sig til en direkte kritik af Hizb ut-Tahrir.
For Frihed og resten af den nationalkonservative bevægelse ser venstrefløjens forsigtighed og trækker splittelsen frem i lyset. Når den brede venstrefløj lader sig trække med ind i debatten, bliver det desværre ofte på en facon, hvor de, der har mest at vinde på den, er de antidemokratiske strømninger vi burde frygte mest. Polariseringen støtter både religiøse fundamentalister som Hizb ut-Tahrir og de nationalistiske antidemokrater som For Frihed.
Når For Frihed har annonceret deres manifestation på lørdag, er det altså ikke fordi det fysiske Nørrebro ikke allerede er gjort til deres kampplads. For Frihed spiller med musklerne og forsøger at tilkæmpe sig rum i en bydel som den udenomsparlamentariske venstrefløj og tilhængere af det moderne multikuturelle samfund traditionelt har haft patent på.
Tania Groth og hendes følgere forsøger at skabe et tveægget sværd. Hvis de bliver mødt af modstand, kan de læne sig tilbage i martyrrollen og velvilligt vente på pressens og den offentlige debats sympati. Skulle det på den anden side lykkes Tania Groth og For Frihed at gennemføre demonstrationen gennem Nørrebro, kan de erklære Nørrebro for tilkæmpet rum og vil som bevægelse, særligt i forhold til de nationalkonservatives kamp mod den progressive venstrefløj, stå styrket.
En anden af For Friheds målsætninger, ved at annoncere en demonstration gennem Nørrebro, er dæmoniseringen af lokale muslimske beboere. For Frihed iscenesætter sig som julens og den danske kulturarvs beskyttere ved at iklæde sig nissehuer og give løfte om pebernøduddeling. Nørrebros lokaludvalg har besluttet ikke at bevilge penge til julebelysning på Nørrebrogade i år, hvilket i For Friheds verden bliver til, at muslimerne bekæmper julen og den danske kultur. For Frihed forsøger med vag retorik og mangel på åbenhed om mål og intentioner at skabe en fortælling om et hyggeligt juleoptog. Dette til trods for, at de er en aldeles uhyggelig aktivistgruppe med et mål om at fratage friheden fra alle dem, som de ikke finder danske nok.
For Frihed vil på lørdag forsøge at vise tænder og det må være den brede venstrefløjs opgave at fravriste dem det lille rum, som de har formået at tilkæmpe sig. For Friheds hadefulde retorik og løgnagtige påstande om beboerne på Nørrebro er ikke udelukkende et problem for Nørrebros indbyggere, men et problem for alle med ønske om et demokratisk samfund. Og for venstrefløjen må højeste prioritet på lørdag være en klar og tydelig solidaritet med racialiserede og diskriminerede medborgere.
Kommentaren er skrevet af redaktionen bag Researchkollektivet Redox
","Når For Frihed – den danske afstikker af det tyske PEGIDA – på lørdag d. 3. december demonstrerer i København, er selve demonstrationen ikke hverken skelsættende eller overraskende. Det kan heller ikke forventes at selve parolerne afdækker hverken nye ideologiske eller taktiske retninger. Skiftet fra at promenere gennem gaderne i indre København til åbent at …
",Redox,['Nyheder']
0,2356,https://redox.dk/nyheder/nmb-medlem-opfordrer-til-drab-paa-justitsministeren/,2018-05-16 12:34:30,2020-10-05 23:11:38,NMB-medlem opfordrer til drab på justitsministeren,"Nasty svin.. skyd dem begge
Sådan skrev den danske nazist Jesper Rosendahl Gregersen, da han i marts delte en artikel om justitsminister Søren Pape Poulsen og dennes forlovede. Det skete på det sociale medie VK.com, hvor mange danske nazister er aktive.
Her opfordrer Jesper Rosendahl Gregersen i marts til at skyde Justitsminister Søren Pape Poulsen. (Foto: screenshot fra VK)
Jesper Rosendahl Gregersen betegner sig selv på det sociale medie som “erklæret nationalsocialist”. Han er samtidig aktiv i den voldsberedte nazistiske organisation Den Nordiske Modstandsbevægelse. De betegner sig som en “revolutionær nationalsocialistisk kamporganisation”, der har som mål at skabe en nazistisk stat i de nordiske lande.
Redox kunne tirsdag afsløre at NMB-medlemmerne har planer om at skydetræne i Jesper Rosendahl Gregersens lokale skydeklub, hvor han er hjælpeinstruktør.
Jesper Rosendahl Gregersen har ikke ønsket at udtale sig til Redox.
","Nasty svin.. skyd dem begge Sådan skrev den danske nazist Jesper Rosendahl Gregersen, da han i marts delte en artikel om justitsminister Søren Pape Poulsen og dennes forlovede. Det skete på det sociale medie VK.com, hvor mange danske nazister er aktive. Jesper Rosendahl Gregersen betegner sig selv på det sociale medie som “erklæret nationalsocialist”. Han …
",Redox,['Nyheder']
0,689,https://redox.dk/nyheder/nye-borgerlige-kandidat-hundredetusinder-goer-deres-vaaben-klar-til-borgerkrig/,2017-02-09 14:45:41,2019-03-06 23:01:53,Nye Borgerlige-kandidat: Hundredetusinder gør deres våben klar til borgerkrig,"“Det er jo sådan, at krigen har mange fronter og der kan være store fordele i at man ikke afslører over for fjenden hvordan man ser ud. Så mens vi står her i dag, så er der hundredetusinder der sidder hjemme og klargøre deres våben og øver sig på at ramme med deres rifler. Det er desværre nødvendigt og nogle har altså valgt i dag at møde op for at være talerør for de mange som er hjemme og forberede sig.”
Sådan lød det, da Rasmus Paludan den 1. oktober talte ved For Friheds demonstration på Nyhavn i København. Redox kan nu afsløre, at advokaten er opstillet som byrådskandidat for Nye Borgerlige i København ved kommunalvalget, der løber af stablen i november. Det blev besluttet ved den københavnske lokalafdelngs generalforsamling den 28. januar.
Under talen lød det også:
“Problemet er blot at vi er nået dertil nu, hvor vi allerede har taget alt alt alt for mange fremmede fjender ind, vores godhed, tossegode politikere har gjort at vi nu står i en situation, hvor der er mindst 350.000 fremmede fjender i landet, og det er ret meget og derfor kan jeg jo forudsige hvad der vil ske. Det er jo sådan at når jeg siger fremmede fjender, så er der nogen af dem der har dansk statsborgerskab, men der er ingen af dem der er danskere, der er tale om mennesker der hader alt hvad vi står for, alt vores kultur og vores medmenneskelighed, det er for dem ynkeligt og svagt. (…) Nu har vi 350.000 mennesker med værdier der går ud på at man må gerne slå folk, man må gerne dræbe folk og hvis de er hedninge hvilket vi jo er i deres øjne, så må man også gerne stjæle fra dem, det er nærmest en god ting at gøre.”
Samt:
“Og på det skæbnesvangre tidspunkt vil en hver danskers pligt være, straks at gribe til våben og melde sig i kampen, side om side, med politi og hjemmeværn, mod de fremmede fjender, der nu har fjernet det sidste gran af tvivl om hvad deres sande hensigter er og altid har været. De fremmede fjender ønsker at dræbe danskerne. (…) Vi vil kæmpe side om side med politi og Hjemmeværn, som udgør vores brødre, vores gader og stræder vil blive forvandlet til floder af blod. Og de fremmede fjenders blod vil ende i kloaken, hvor de fremmede fjender hører hjemme. Af de fremmede fjender er kun omkring 240.000 kampdygtige, men alle militære studier fra de fremmede fjenders hjemlande viser, at de fremmede fjender er kujoner og dårlige soldater. De fremmede fjender er primitive mennesker som faktisk er mennesker mest i biologisk forstand, de stoler kun på deres familliemedlemmer eller andre i deres stamme og derfor kan de ikke kæmpe sammen udenfor stammen og famillien, de er ynkelig uslinge hvis død på det tidspunkt vil være både nødvendig og lovlig.”
Hos Nye Borgerlige i København ønsker man ikke, at kommentere på Paludans tale. En af de andre kandidater, Thomas Køhler, bekræfter overfor Redox, at Rasmus Paludan stiller op, men ønsker ikke at forholde sig til indholdet af Paludans taler. Det samme gælder lokalformand i Nye Borgerlige i København, Anders Toft Hansen. Han ønsker slet ikke at udtale sig til Redox. Selv siger Rasmus Paludan til Redox, at talen er et “oratorisk kunstværk”, og at han derfor ikke vil “dissekere indholdet”. Paludan bekræfter også selv, at han er en af partiets kandidater ved kommunalvalget.
Læs også Redox’ portræt af Rasmus Paludan.
","“Det er jo sådan, at krigen har mange fronter og der kan være store fordele i at man ikke afslører over for fjenden hvordan man ser ud. Så mens vi står her i dag, så er der hundredetusinder der sidder hjemme og klargøre deres våben og øver sig på at ramme med deres rifler. Det …
",Redox,['Nyheder']
0,4451,https://redox.dk/nyheder/doemt-for-nazi-haervaerk-et-aars-faengsel/,2022-05-23 12:36:00,2022-05-23 12:36:00,Dømt for nazi-hærværk: Et års fængsel,"Vestre Landsret stadsfæstede for nylig dommen mod Ragnar Spleth Loðbrók, tidligere Mathias Spleth Sørensen. Som Redox tidligere har omtalt blev han i byretten sidste år dømt for NMR’s aktion mod den jødiske kirkegård i Aalborg, der fandt sted den 4. april 2021 i forbindelse med den jødiske højtid pesach.
Flere andre medlem af Den Nordiske Modstandsbevægelse (NMR) har vidnet i sagen, men dommen endte altså med at blive den samme: Et års fængsel.

Du kan se flere billeder af hærværket på Presse-fotos.dk
Af dombogen fra landsretten fremgår det, at der under ransagningen blev fundet en “White lives matter”-trøje hos den nu dømte nazist, og at han var i besiddelse af en instruktion for gruppechefer i NMR, en betegnelse for en ledelsespost i organisationen. Ragnar Spleth Loðbrók forlod ifølge sin forklaring i retten NMR i november 2019, altså halvandet år før hærværksaktionen fandt sted. At instruktionsdokumentet fandtes i hans hjem skyldtes ifølge nazisten, at han var blevet forsøgt overtalt til at vende tilbage til organisationen, men havde takket nej.
I sagen kom det også frem, at Ragnar Spleth Loðbrók sagde op i Forsvaret i 2016 og blev smidt ud af Hjemmeværnet. På det tidspunkt havde han nået at optræde i Hjemmeværnets vagtplaner for grænsekontrollen ved Kruså, vagtplaner der i dag findes online.
Ragnar Spleth Loðbrók afviser overfor Redox, at være medlem af Den Nordiske Modstandsbevægelse og siger, at han forlod organisationen i 2019. Han afviser desuden at være nazist, på trods af at han har været medlem af flere nationalsocialistiske organisationer. Han betegner sig sig selv som nationalist.
Ragnar Spleth Loðbrók er uenig i Landsrettens dom og fastholder sin uskyld. Han har med egne ord anmodet Procesbevillingsnævnet om tilladelse til at anke sagen til Højesteret.
Han er desuden uenig i Landrettens afgørelse om at dommen skal udløse reststraf fra hans tidligere fængselsdom: “Der foreligger intet i lovgivningen der gør, at denne sag på nogen måde skal kunne udløse min rest straf.”
Spleth forklarer desuden overfor Redox, at han forlod Forsvaret, da han ikke “ønsker at være en del af statens vikarbureau” og at han forlod Hjemmeværnet, fordi blev varetægtfængslet i 2018 i en anden straffesag.
","Vestre Landsret stadsfæstede for nylig dommen mod Ragnar Spleth Loðbrók, tidligere Mathias Spleth Sørensen. Som Redox tidligere har omtalt blev han i byretten sidste år dømt for NMR’s aktion mod den jødiske kirkegård i Aalborg, der fandt sted den 4. april 2021 i forbindelse med den jødiske højtid pesach. Flere andre medlem af Den Nordiske …
",Redox,['Nyheder']
0,666,https://redox.dk/nyheder/mosbjerg-arrangoer-hylder-asylattentat/,2016-04-20 08:24:07,2017-10-04 08:02:32,Mosbjerg-arrangør hylder asylattentat,"Svend Flemming Andersen, der ligger grund til den nationalkonservative “Mosbjerg Folkefest”, skrev i august 2015 en hyldest til de påsatte brande på asylcentre i Tyskland. Udover at være ejer af grunden, hvor det store arrangement bliver afholdt, er han formand for foreningen bag festen.
Trods formandsposten holder han sig dog ikke tilbage. Den 25. august skrev han således på Facebook:
“Oh, I love the smell of burned asylum-center in the morning.”
I en efterfølgende kommentar uddybede han opdateringen:
“det er ikke sjov, men sarkasme. En stor fed fuck-finger til den politisk korrekte elite og deres lakajer i løgnepressen. Jeg accepterer ikke længere deres dagsorden, ej heller de præmisser som de baserer deres dagsorden på. Jeg er en fri mand, og er fløjtende ligeglad med, om de kalder mig racist eller nazist. Jeg er ingen af delene, så det preller af som vand på en gås.
Udsagnet er naturligvis en kommentar til de seneste dages afbrændinger af planlagte asyl-centre i Tyskland. Der er i forbindelse med disse hændelser mig bekendt ikke kommet nogen mennesker til skade”.
Kommentaren er ikke den eneste kontroversielle han har skrevet. Svend Flemming Andersen skrev f.eks. således i forbindelse med flygtningesituationen i september 2015:
“Indsæt Militæret. Giv dem ordre til om nødvendigt at skyde med skarpt”.
Svend Flemming Andersen er medlem af Dansk Samling, der pt. indsamler underskrifter for at kunne stille op til Folketingsvalget. Partilederen Morten Uhrskov Jensen vil ikke kommentere på partimedlemmets udtalelser.
Kim Møller, der driver Uriasposten, hvor Henrik Ræder Clausen ved flere lejligheder har bidraget, er ikke vendt tilbage på Redox’ gentagne henvendelser.
Henrik Ræder Clausen og Claus Roved, der begge sidder er medlemmer af bestyrelsen i Foreningen Mosbjerg Folkefest sammen med Svend Flemming Andersen, har overfor Redox ikke ville forholde sig til formandens udtalelser. Svend Flemming Andersen har ikke ønsket at uddybe sine kommentarer overfor Redox.
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
Opdatering: Efter publiceringen af denne artikel er Redox blevet gjort opmærksomme på, at Svend Flemming Andersens medlemskab af Dansk Samling ophørte sidst i 2015.
","Svend Flemming Andersen, der ligger grund til den nationalkonservative “Mosbjerg Folkefest”, skrev i august 2015 en hyldest til de påsatte brande på asylcentre i Tyskland. Udover at være ejer af grunden, hvor det store arrangement bliver afholdt, er han formand for foreningen bag festen. Trods formandsposten holder han sig dog ikke tilbage. Den 25. august …
",Redox,['Nyheder']
0,4113,https://redox.dk/nyheder/kronik-antisocialismen-bag-terroren/,2021-07-22 09:45:58,2021-07-22 13:40:07,Kronik: Antisocialismen bag terroren,"22. juli 2011 er en dato, som har et særligt sted i hukommelsen for de fleste i Norge, som oplevede den. På denne dato dræbte den nazistiske terrorist Anders B. Breivik 77 mennesker i Oslo og på Utøya i Tyrifjorden. Terroristen plantede først en bombe i midten af Regeringskvarteret, samtidig stod Arbejderpartiet med Statsministeren i spidsen for en centrum-venstre regering. Efter at have detoneret bomben kørte terroristen videre ud til Utøya, hvor Arbejderpartiets ungdomsparti, AUF, havde sommerlejr. Han tog ud til øen og begyndte systematisk at massakrere de unge, som var på lejren. Det hele var et både koordineret og målrettet angreb. Det fremstod tydeligt i et manifest, klippet og klistret sammen fra forskellige blogs på nettet, som terroristen sendte ud kort inden angrebet. I vidneudsagn under retssagen, som fandt sted i Oslo i foråret 2012, gentog terroristen sit politiske budskab.
Ofte er det blevet nævnt, at det var anti islamiske holdninger, primært samlet op på nettet, som var inspirationen bag den norske terror d. 22. juli. Til et vist punkt stemmer dette også, for hovedparten omhandler i høj grad en forestillet krig mellem islam og vesten, i tidlige versioner omtalt som den kristne verden. (I fængslet er terroristen i høj grad gået væk fra kristendommen til fordel for mere eksplicitte nynazistiske religiøse og værdimæssige fortællinger, dels inspireret af nordiske myter.)

Eivind Rindal
Eivind Rindal er norsk venstrefløjs aktivist og antifascist. Han var tidligerre aktiv i Arbejderpartiets ungdomsparti AUF, og deltog i sommerlejren på Utøya i 2011 og måtte selv flygte fra Anders B. Breivik og hans kugler.
Foto: Apayauq Reitan.

Dette mener jeg bør tolkes som et klart signal om hvor vigtig rolle Arbejderpartiet og AUF spillede i terroristen verdenssyn.
Der er blevet analyseret meget og talt meget om terroristens frygt for islam, men to elementer som jeg i høj grad mener er vigtige for at forstå angrebet, også ifølge hans egne udtalelser, som derimod er blevet nævnt mindre, er to koncepter udover den isolerede modstand mod islam. Den ene tese omhandler en igangværende kulturkrig, i denne tese ligger også det velkendte nazistiske dogme om et igangværende folkemord på hvide europæere. Det andet element, som også hænger sammen med dette dogme, er konspirationsteorien om nogens forræderi. Disse “nogen” blev i høj grad omtalt som kulturmarxister – og blandt disse var ifølge terroristen ingen værre end ledelsen i Arbejderpartiet og AUF. Altså er terroristens fortælling den, at Europa/Norge er under angreb og at Arbejderpartiet og andre socialister og socialdemokrater har forrådt folket, ja faktisk ofret det. Og som så mange andre hvidmagts- og naziterrorister så har denne norske terrorist anset sig selv som en, der kunne berettige sig selv som soldat, dommer og bøddel. Terroristen så på sig selv og sammenlignede sig selv med en modstandshelt.
Tanken om at Arbejderpartiet skulle være forrædere tegnes igennem en lang række af forskellige og ikke nævneværdigt troværdige fremstillinger om, hvordan de angiveligt har svækket samfundet. Her kan det nævnes som eksempel at udover at åbne for indvandring, kommer faktorer som ligestilling, kamp for LGBTQ+ personers rettigheder og en lang række mere vage punkter. Her kan det også nævnes at af alle indenfor arbejderbevægelsen, virker det som om, at terroristen havde et særligt had mod den tidligere norske statsminister Gro Harlem Bruundland, som var regeringsleder i 80’erne og 90’erne. Hun besøgte sommerlejren på Utøya den 22. juli, men havde forladt øen inden terroren ramte. Terroristen lægger ikke skjul på dette og opererede med en dødsliste over navngivne forrædere. Valget af mål bør i sig selv også vække interesse. Igennem de seneste år, har der rundt omkring i den såkaldte vestlige verden, været en række højreekstreme angreb. Mange har, i lighed med et andet angreb som skete i Norge den 10. august 2019, været rettet mod moskeer, synagoger eller andre religiøse mål. Her skiller Breivik sig ud, noget som også kan hænge sammen med den relativt slappe terrorsikring i Oslo forud for terroren, ved at vælge klart politiske mål i stedet for religiøse. Dette mener jeg bør tolkes som et klart signal om hvor vigtig rolle Arbejderpartiet og AUF spillede i terroristen verdenssyn.
Endnu et nazistisk dogme, der findes på den yderste højrefløj i Norge, er f.eks. at Arbejderpartiet selv kunne og burde holdes ansvarlige for at Norge blev angrebet og invaderet af nazisterne den 9. april 1940.
Konspirationsteorier om Arbejderpartiet er på ingen måder noget nyt i Norge. De har har været konstant til stede i forskellige former gennem mere end 100 år. Hvis man går tilbage tiden, finder man allerede da partiet blev stiftet i 1800-tallet eksempler på konspirationsteorier, frygt for socialisme, gerne artikuleret som frygt for samfunds kollaps og anarki. Igennem 1900-tallet bliver disse mere tydeligt erklæret, de har også klare træk af den overordnede frygt for socialisme og endda i højere grad eksplicit frygt for bolsjevisme. Det sidste er et udtryk som man kan finde i den tidlige fascistiske og nærmest nazistiske retorik. Ofte er dette i mindre grad egentlig forbundet med noget, som kan minde om den historiske ideologiske retning til fraktionen kaldet bolsjevikkerne, men i stor grad knyttet til tanken om, at det i et socialistisk demokratisk masseparti skulle være skjult af en indre elite. Her vurderer jeg, at det er en modstand mod socialisme og måske endda  mere demokratiske og ventrekommunistiske retninger af socialismen som kommer til syne. Herunder også det norske arbejderparti, som i sin deltid rigtig nok deltog i Komintern, men siden brød klart og entydigt. Hvis man ser på retorikken, som blev benyttet  i relativt brede konservative kredse i 30’erne, ser man en tydelig gennemgående tone om frygten for de røde. Dette er vigtigt at have med, når vi skal prøve at forstå baggrunden for terroristens radikalisering. I tiden omkring anden verdenskrigs udbrud, kørte der mange debatter i Norge, ikke mindst om at Arbejderpartiet svækkede Norge og forrådte nationen efter at de tog magten i midten af 30’erne. Endnu et nazistisk dogme, der findes på den yderste højrefløj i Norge, er f.eks. at Arbejderpartiet selv kunne og burde holdes ansvarlige for at Norge blev angrebet og invaderet af nazisterne den 9. april 1940. En holdning der var relativ udbredt blandt tilhængere og sympatisører af det nazistiske parti Nasjonal Samling. Holdninger som blev transponeret, og som fortsat vinder genklang i nyere nazistiske bevægelser i dag.
efterkrigstiden gav en god grobund ikke kun for en sund magtkritik, men også eksplicitte konspirationsteorier
I efterkrigstiden havde Arbejderpartiet stor magt i Norge, mellem 1945 og 70’erne havde de næsten uafbrudt regeringsmagten. I denne periode blev der skabt en stemning om, at man enten var for eller imod det socialdemokratiske projekt. Man kan sige, at denne periode i høj grad var præget og faktisk domineret af Arbejderpartiet. Dissidenter blev udsat for politisk forfølgelse, det var godt nok mest kommunister, anarkister og fredsbevægelsen som blev overvåget og forfulgt, da de blev set som en del af den yderste venstrefløj, og ofte også blev associeret med nyfascistiske miljøer og grupper. Det bør her nævnes, at blandt en god del af dem som i sin tid anså sig for, at være marxist-leninister og som var aktive omkring partiet AKP-ML, var en stor del, der delte og i dag deler de samme konspirationsteorier og had mod Arbejderpartiet. Her kan det nævnes, at der  løbet af de sidste ti år, har været flere tidligere kendte figurer fra miljøet omkring AKP, som er blevet en del af de mest aggressive projekter på den yderste højrefløj i Norge, her i inkluderet det fascistiske mikroparti Alliansen. I al fald kan man sige, at efterkrigstiden gav en god grobund ikke kun for en sund magtkritik, men også eksplicitte konspirationsteorier. Teorier som også involverede USA, Sovjet og NATO –  ikke langt fra nutidens teorier, som kombinerer idéen om en indre elite og en fremmed magt, som igen er agenter for en ond elite, der står i baggrunden. Dette er et genkendeligt mønster i mange konspirationsteorier, og i en norsk kontekst kan man se meget af Breiviks tankegods som på ikke er uden fortilfælde. Dette betyder, og det er vigtigt at bemærke, at han ikke alene har gravet dette frem og fordybet sig i det. Mange af disse fortællinger, som den om det angivelige svigt forud for anden verdenskrig, er blevet videreført på den yderste højrefløj i Norge gennem mange år, og er en del af det som vi kan kalde for en højreekstrem grundpakke, som på mange måder udgør en parallel historisk virkelighed.
Antisocialisme og racisme var på mange måder essensen af Langes politiske projekt.
Jeg mener også, at det er vigtigt, at vi ser på det diskursive landskab omkring terroristen. Der er ikke noget formildende i det, men derimod er det interessant, at se hvordan forskellige holdninger, fortællinger, myter og konspirationsteorier på ingen måde er begrænset til terroristen alene. Selv om det blev, hvilket var rart for en del folk, fremstillet som at han handlede alene og var selvradikaliseret, så kan vi ikke komme udenom, at han var en del af et større diskursivt landskab. Han delte verdensforståelse med mange og hans idéer, som mange har påpeget, var i meget lav grad hans egne. Når man ser på dette landskab, så ser man noget interessant. Mange har kigget på terroristens barndom, hans psyke, hans sekularitet etc. for at finde ting som kunne forklare, hvordan han kunne ende der, hvor han gjorde. Det som efter min mening, og her deler jeg holdning med en god del observatører og aktivister, fremstår som et væsentlig punkt, er hans deltagelse i og medlemskab i partiet FRP og ungdomspartiet FPU. FRP blev i sin tid stiftet af Anders Lange, hvis bror var en kendt nazist. Antisocialisme og racisme var på mange måder essensen af Langes politiske projekt. Partiet, som i dag hedder Fremskrittspartiet, blev da det blev stiftet kaldt “Anders Langes Parti til sterk nedsettelse av skatter, afgifter og offentlige indgreb”. Modstanden mod Arbejderpartiet og dets politik var helt fundamental, og det er det fortsat hos arvtageren FRP. Forskellige angreb på Arbejderpartiet, som indeholder retoriske kapsler af typisk antisocialistiske budskaber, har fra starten været en del af dette parti og bevægelserne omkring det. Dette er noget, som i mindre grad er blevet løftet frem i analyserne af terroren. Samtidig med at det har været relativt uproblematisk at påpege Breiviks had mod queers, kvinder og alt hvad der vagt kan forbindes til islam, så har der været meget lidt fokus på den tydelige antisocialisme. En central del af det er selvsagt de antisocialistiske holdninger, der befinder sig i hjertet af de politiske diskurser. Derfor er Arbejderpartiet og AUF gentagne gange blevet angrebet med stråmandsargumenter om, at det er dem som forsøger at slå politisk plat på 22. juli.
Det sidste har i perioder, og var det især i efteråret 2011, været en stor udfordring for en saglig analyse og gennemgang af motiverne og påvirkningerne bag Breivik. Det kulminerede med en udtalelse fra den daværende FRP-leder, Siv Jensen, der udtalte at FRP var det største offer efter 22. juli. En påstand, som ikke på nogen måde har rod i virkeligheden, hun har dog siden undskyldt, men effekten af denne udtalelse, er der kun blevet lavet en lille smule forskning på, som bl.a. viser, at den har bidraget til at legitimere en fortælling om, at det også er ofrene for terroren, Arbejderpartiet, venstrefløjen og ikke mindst AUF’erne selv, der bærer et ansvar. Man har flere gange set denne type angreb fra ideologiske modstandere på forskellige fora især på nettet. Jeg vælger at se disse angreb, uanset om de fremkommer som selvmedlidenhed fra FRP’ere eller som direkte hadtale i kommentarfelter på Facebook, som en del af en større diskurs, med en overraskende og skræmmende udbredelse. Den er forbundet til internationale højreekstreme og antisocialistiske diskurser. Antisocialismen i Norge er tæt forbundet til forskellige nationalistiske forestillinger, men den henter aktivt næring fra verdensomspændende diskurser, særligt fra USA og Storbritannien. Så på en måde er der grund til, at frygte for nye angreb i årene fremover.
Antisocialisme i forskellige former, bør efter min mening udgøre en større del af analysen af fascisme, nynazisme og højreekstrem vold.
Den 10. august 2019 dræber en ung mand i Bærum, en forstad til Oslo, sin egen søster. Han sætter sig ind i bilen og kører den korte vej til en lokal moske. Han skyder sig vej ind i bygningen, som næsten var tom. Her bliver han overmandet af to ældre mænd, som var der for at bede. Philip Manshaus var på relativt kort tid blevet draget ind i et højreekstremt landskab af konspirationsteorier og racisme, og havde søgt i retning af nynazistiske organisationer som Den Nordiske Modstandsbevægelse (NMR). Han fandt sin inspiration direkte hos Brenton Tarrant, som igen var inspireret af Breivik. Et nyt norsk terrorangreb, som, hvis nogle enkelte ting havde været lidt anderledes, kunne være blevet en massakre som den på Utøya. Efter 22. juli 2011 var budskabet “Aldrig mere”… alligevel er det kun lidt, der har ændret sig, og muligvis er ting blevet værre, og alligevel er det relativt få, som snakker om ideologien, og når der endelig bliver snakket om den, så har det få konsekvenser. Der er fortsat en meget lav grad af selvransagelse på den brede højrefløj, heri inkluderet regeringspartierne. Jeg siger ikke, at at de liberale partier Højre, Venstre og kristendemokraterne i KrF har et direkte ansvar, eller at de i særlig grad spreder de værste af budskaberne, men selv de har sorte får i deres organisationer, og de bidrager gennem deres lave vilje til at distancere sig, til at give et større rum for det giftige had mod venstrefløjen og Arbejderpartiet. Vi kan ikke forstå terroren og processerne bag terroren uden at se på helhedsbilledet af hvordan retorik, ideologi og antisocialisme svæver rundt i højere grad end, det de fleste af os kan lide at tænke på. Antisocialisme i forskellige former, bør efter min mening udgøre en større del af analysen af fascisme, nynazisme og højreekstrem vold.
For mig blev d. 22. juli en personlig vækkelse og et kald.
I 2011 var jeg i blandt dem, som overlevede terroren på Utøya. I dag er jeg ikke længere aktiv i Arbejderpartiet, jeg har byttet partipolitikken ud med aktivisme, stort set til fordel for alt Breivik hadet. For mig blev d. 22. juli en personlig vækkelse og et kald. Et kald til at søge kundskab og til at handle, et antifascistisk kald som jeg gerne promoverer. Jeg indså for alvor, hvordan fascistiske kræfter og konspirationsteorier ikke bare er farlige andre steder, men livsfarlige her, for mig og mine venner. Jeg er også kommet til den konklusion at mange, desværre også i Arbejderpartiet, ikke har gjort nok. Jeg håber at jeg tager fejl, men jeg placerer en lille smule af skylden her, mens den anden side bærer det største ansvar. Man har været optaget af diskurser om falsk tolerance og tilgivelse. Antisocialismen er næsten ikke blevet kommenteret, og ind imellem slår det mig, hvordan dele af den antisocialistiske diskurs slår rødder blandt dem, som burde bekæmpe den med alle midler, og dette hænger nok også sammen med og leder til et indre vejvalg i Arbejderpartiet om hellere at gå varsom frem. Om det bare er af frygt for at spille “22. juli kortet”, ønsker jeg ikke at spekulere i. Alle som ønsker at forandre samfundet til det bedre, bliver mødt med modstand, og hvis de har magt bliver modstanden større. Ligeledes er der noget med hadet og vreden mod venstrefløjens reformer, politik og politikere, som bør skræmme en noget så eftertrykkeligt. Hvis ting ikke ændres radikalt vil der komme nye angreb fra fascister og antisocialister i Norge. Geværmundinger kommer til at sigte på uskyldige, menneskeliv kommer til at gå tabt. Ofret for hadet som skabes af den antisocialistiske diskurs.
I forbindelse med ti året for Anders B. Breiviks fascistiske terrorangreb har Redox interviewet Eivind Rindal om hans oplevelser på Utøya, og hans syn på debatten om 22. juli. Du kan høre interiviewet i vores podcast Under Luppen her, samt på Spreaker og Spotify.
Listen to “#7 Ti år efter Utøya” on Spreaker.

","22. juli 2011 er en dato, som har et særligt sted i hukommelsen for de fleste i Norge, som oplevede den. På denne dato dræbte den nazistiske terrorist Anders B. Breivik 77 mennesker i Oslo og på Utøya i Tyrifjorden. Terroristen plantede først en bombe i midten af Regeringskvarteret, samtidig stod Arbejderpartiet med Statsministeren i …
",Redox,['Nyheder']
0,4386,https://redox.dk/nyheder/netavisen-pio-og-redox-lancerer-nyt-medie-der-skal-undersoege-de-europaeiske-socialdemokratier/,2022-04-01 00:01:56,2022-04-06 22:43:05,Netavisen Pio og Redox lancerer nyt medie der skal undersøge de europæiske socialdemokratier,"Netmediet redox.dk har siden 2006 gransket den yderste højrefløj. Ansvarshavende redaktør Simon Bünger udtaler:
“Jeg ser meget frem til dette spændende samarbejde, og er utrolig glad for at Pio Pio vil være med til dette nye eventyr. De bringer en unik indsigt i den socialdemokratiske bevægelse med ind i projektet. Vi vurderer, at det giver mulighed for storslåede resultater”.
Redox’ redaktør understreger samtidig, at tidspunktet for præsentationen af Pio:dox ikke er tilfældigt. Det kommer nemlig efter regeringen og støttepartierne i januar vedtog at udarbejde en handleplan mod racisme.
“Vi har igennem tre årtier set skiftende regeringer, ofte med socialdemokrater i spidsen, indføre særlovgivning rettet mod etniske minoriteter. Pio:dox’ opgave bliver i høj grad at hjælpe regeringen og støttepartierne med at finde ud af hvor de skal sætte ind,” siger Simon Bünger.
Selvom netavisen Pio sidste år blev ramt af en plagiatskandale er Redox’ redaktør ikke bekymret for at organisationens ry kan blive påvirket negativt af samarbejdet.
“Det kan næppe blive værre end det er,” lyder hans afsluttende kommentar.
","Netmediet redox.dk har siden 2006 gransket den yderste højrefløj. Ansvarshavende redaktør Simon Bünger udtaler: “Jeg ser meget frem til dette spændende samarbejde, og er utrolig glad for at Pio Pio vil være med til dette nye eventyr. De bringer en unik indsigt i den socialdemokratiske bevægelse med ind i projektet. Vi vurderer, at det giver …
",Redox,['Nyheder']
0,3443,https://redox.dk/nyheder/udrensninger-og-konflikt-i-stram-kurs-efter-beskyldninger-om-topstyring-narkohandel-utroskab-og-oekonomisk-svindel/,2020-02-24 11:58:50,2020-02-24 12:05:52,"Udrensninger og konflikt i Stram Kurs efter beskyldninger om topstyring, narkohandel, utroskab og økonomisk svindel","De seneste måneder er Redox’ blevet kontaktet af en række nuværende og tidligere medlemmer af Stram Kurs. Alle har det til fælles, at de er blevet trætte af situationen i Rasmus Paludans parti.
Sammenholdt med skriftlig dokumentation, der stammer fra både sociale medier og intern korrespondance, som informanterne har overdraget til Redox, tegner der sig et billede af et parti, hvor flere meget aktive lokalafdelinger sejler. Hvor beskyldninger og trusler fyger i beskeder på sociale medier, hvor partitoppen ekskluderer kritiske røster og hvor lokalafdeling på lokalafdeling rammes af interne stridigheder.
Det sker samtidig med at flere andre problemer har ramt partiet. Partiets Youtube-kanal er blevet lukket ligesom partiets indsamling af vælgererklæringer midlertidigt er sat i bero, mens Valgnævnets afgørelse afventes. Berlingske har desuden berettet om økonomiske problemer i partiet.
I forrige uge kom partiet yderligere i uvejr, da de demonstrerede midt i begravelsen af et lille barn ved en moské i København.
Skuddømt nøglefigur hængt ud: Tog narko på Christiansborg
I december tog tre Stram Kurs-medlemmer fra Nordjylland bladet fra munden. I et fælles facebookopslag i en facebookgruppe, der samler Stram Kurs-medlemmer og -sympatisører, tog de afstand fra en nøglefigur i partiets nordjyske organisation.
Opslaget handler om interne konflikter, sladder og beskyldninger internt i partiet, men også om narkohandel og rockerrelationer. De tre forfattere sætter i opslaget ikke navn på personen, men omtaler ham blot som ‘Judas’.
“Jeg kom ofte hos Judas privat, hvor vi ofte fik en genstand eller tre, og et bonghoved eller fire. Judas havde, i starten, stadig en del kunder som kom efter hash og samtidig havde amfetamin eller lign. narkotika med, som Judas delte rundhåndet ud af, når jeg kom på besøg.
(…)
Dog havde jeg det lidt ubehageligt i bussen om fredagen inden rigskongressen. Judas, jeg og en anden sad sammen på et 4-mandssæde i bussen fra Aalborg til København, fredag fra kl 10:10 til 17:15 ca. Kort tid efter afgang læner Judas sig hen over bordet mod mig og hvisker i mit øre, om jeg vil have en streg, hvortil jeg svarer ”nej tak”, hvorefter Judas selv går ud på toilettet, i bussen. Få minutter efter kommer Judas tilbage, snøfter en del og virker mere opfrisket. Dette gentager sig 3 gange i alt på turen, hvor Judas vandrer til og fra toilettet og bliver mere og mere påvirket af øl og narko. I sig selv er det ikke noget problem. Næste morgen, lørdag, tømmer Judas sin narkotikapose (tror jeg) og indtager det sidste han har, inden vi tager ind til rigskongressen; men da jeg ser Judas efter første pause til rigskongressen, ses en tydelig mængde af ukendt substans, indtørret på venstre næsebor og jeg beder straks Judas om at tørre det væk, da jeg ser det.
(…)
Jeg fortalte min mening, at partiet ikke burde smide alle de andre ud, over ytringer, når Judas selv er på stoffer ofte og har fortalt om sit hverv som pusher for rockerne, om at have våben, voldsdomme på cv’et, sit omdømme, om de ti år, det tog at få salgstilladelse af HA-Rockerene, til hashsalg i området fra Dronninglund til Sæby.”
Personen, der omtales som ‘Judas’ i Facebookopslaget er identitisk med Dion Øland Hansen, der er kredsleder for Stram Kurs i Brønderslev, fortæller flere kilder i Stram Kurs til Redox. Redox har ikke kunnet verificere de tre forfatteres påstand om Dion Øland Hansens narkohandel. Dion Øland Hansen har ikke reageret på Redox’ henvendelser.
Dion Øland Hansen fik halvandet års fængsel for at skyde mod tre mænd. Alligevel er han velkommen i Stram Kurs, siger Rasmus Paludan. De to ses her ved partiets rigskongres i november sidste år.
Redox kan til gengæld dokumentere den del af opslaget, der handler om våben. I en sag fra 2011 blev Dion Øland Hansen dømt for at skyde med en jagtriffel mod tre personer, som han var raget uklar med. I domsbogen fra retten i Hjørring, som Redox har fået aktindsigt i, lyder konklusionen:
“Som følge heraf er det bevist, at tiltalte har afgivet et skud ud over offentlig vej og efter en bil, der var ca. 40-50 meter væk, og hvori tiltalte vidste, at Person 1, Person 2 og Person 3 sad, og at tiltalte derved har voldt nærliggende fare for disse personer.”
Redox har censureret de tre forurettedes navne.
Paludan støtter skuddømt
Dion Øland Hansen, der nu altså er kredsleder i Stram Kurs, blev idømt halvandet års fængsel i sagen.
Netop Dion Øland Hansen er Paludans nærmeste allierede i den nordjyske afdeling. Flere kilder i partiet fortæller, at han har taget screenshots fra en intern chat mellem nogle medlemmer og sendt videre til partiledelsen, hvilket har resultereret i eksklusion af to medlemmer, der talte negativt om partitoppen i den interne chat.
Forelagt oplysninger om skudsagen skriver Rasmus Paludan til Redox:
“Der er tale om en sag, som ifølge offentlige oplysninger ligger næsten 10 år tilbage i tiden. Det vil sige, at sagen for længst er slettet af straffeattesten. Vi er politisk tilhængere af, at danskere kan forsvare sig mod indtrængen i deres eget hjem. Det er beklageligt, at en domstol i dette tilfælde for knap 10 år siden vurderede, at pågældende ikke måtte forsvare sig mod indtrængen i eget hjem.”
Forelagt yderligere spørgsmål, blandt andet om det faktum, at skudene blev afgivet mod en bil på vej væk fra Dion Øland Hansen, har Rasmus Paludan ikke reageret.
Trods flere henvendelser fra Redox har Dion Øland Hansen ikke reageret og det er derfor ikke muligt at bringe hans reaktion på oplysningerne.
Nordjysk drama om utroskab og narkohandel
Situationen med Dion Øland Hansen er ikke den eneste konflikt i den nordjyske afdeling.
Stram Kurs-medlemmet John Salvesen har i en række offentlige Facebook-opslag beskyldt sin tidligere partner, der besidder et tillidshverv i partiets nordjyske afdeling, for utroskab. Han mener, at den påståede utroskab gør eks-partneren uegnet til at varetage tillidshverv og drager dermed deres personlige relation ind i partiarbejdet.
John Salvesen har ifølge Redox’ kilder i Stram Kurs været et vigtig element i opbygningen af partiets aktiviteter i Jylland og har været tæt på partiformand Rasmus Paludan. Han blev også overvejet som folketingskandidat for partiet ved valget i 2019.
John Salvesen (hvid trøje) ses her ved Stram Kurs’ rigskongres på Christiansborg i november 2019.
John Salvesen blev i 2017 tiltalt for brud på blasfemiparagraffen efter han havde brændt koranen. Det var hans sag, der ledte til, at lovgivningen blev ændret og blasfemiparagraffen fjernet. Hans forsvarsadvokat dengang var Stram Kurs’ partileder Rasmus Paludan.
John Salvesens voldsomme offentlige angreb på den tidligere partner og partnerens nye kæreste har dog ikke fået opbakning i partiet. Salvesen undsiges i stedet på Facebook af flere andre Stram Kurs-medlemmer og -sympatisører fra Nordjylland. Nogle beskylder i stedet Salvesen for at have udøvet vold mod sin tidligere partner.
John Salvesen har flere gange postet billeder af sig selv bevæbnet med knive og økser på sociale medier. I 2017 lagde han et billede af en række våben og værktøj på Facebook sammen med kommentaren: “Jeg mangler lige en ubåd så ska mig og konen på tur. Fire gange har hun slået mig idag. Mindst. Så hun fortjener da en sejltur”.
John Salvesen fra Stram Kurs joker om morderen Peter Madsen.
Den 5. januar i år skrev John Salvesen offentligt på sin Facebook-profil: “Så længe X er en del af sk (Stram Kurs, red.) vil jeg modarbejde sk. Falske fjolser skal ikk lede”.
Redox har censureret eks-partnerens navn og erstattet det med X. John Salvesen har ikke reageret på Redox’ henvendelse.
Haderslev-ledere går efter konflikt
Også partiets afdeling i Haderslev er ramt af interne konflikter. Her trak afdelingens to aktive ledere, vicekredsleder Elisabeth Juhler og kredsleder Thomas Juhler, sig for nyligt. Det skete efter interne skærmydsler, der blandt andet involverede en julefejring med Rasmus Paludan.
Partiformand Rasmus Paludan fejrede nemlig jul hos ægteparret Juhler sammen med yderligere to partimedlemmer. Ægteparret havde inviteret Paludan til jul, da han ifølge dem ikke havde andre steder at fejre højtiden.
De fem Stram Kurs-folk talte i løbet af juleaften om et tredje lokalt ledelsesmedlem i Haderslev, Kate Haagensen, der ikke var til stede, og der blev ikke kun sagt pæne ord. Det ledte senere til en konflikt, da nogle af gæsterne refererede samtalen til netop Kate Haagensen. I skuffelse over den brudte tillid meldte Elisabeth og Thomas Juhler sig ud af partiet tre uger efter jul. I respons fik de besked om, at de var ekskluderet fra partiet, fordi de angiveligt havde udtalt sig kritisk om partiet.
Korrespondancen, som Redox er i besiddelse af, er ikke underskrevet, men afsendt fra partikontorets emailadresse. I en email lyder det blandt andet:
“Hvis I fortsætter med løgnagtige påstande om partiet, så ville man normalt anlægge injuriesag mod jer, men da I ikke har nogen penge (og heller ikke hår eller tænder), så er der selvfølgelig ikke meget idé i en retssag, selvom det på ingen måde skal udelukkes.”
Redox har været snakket med både Elisabeth Juhler og Thomas Juhler, kalder partiet ‘topstyret’ og siger, at ‘folk bliver behandlet dårligt’. De omtaler Paludan som en ‘enerådig hersker’, der er ‘ligeglad med hvem han skal ofre’.
Samlede ind til kræftsyge – pengene kom aldrig videre
De mange konflikter i partiet har betydet, at flere tidligere medlemmer har henvendt sig til Redox med oplysninger, interne dokumenter og screenshots af korrespondancer med partitoppen.
Flere kilder fremhæver i deres beskrivelse af kulturen i partiet, at penge, som blev samlet ind med formål at blive doneret til Knæk Cancer-indsamlingen i efteråret aldrig er kommet videre fra partiet. Det var viceungdomskredsleder Alexander Jensen samt Lasse Froulund Thomsen fra partiets rigsledelse, der satte indsamlingen i søen med et facebookopslag, som Redox er i besiddelse af. Af opslaget fremgår det, at indsamlingen sker i samarbejde med moderpartiet.
Men pengene kom aldrig videre til Knæk Cancer, der finansierer kræftforskning, forebyggelse og patientstøtte, siger flere partikilder til Redox.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Det bekræftes af Alexander Jensen fra Stram Kurs Ungdom, der stod bag indsamlingen. Han siger til Redox, at indsamlingen skete efter aftale med moderpartiet. Det lykkedes dem at indsamle i alt 370 kroner. Alexander Jensen bekræfter, at pengene aldrig er kommet videre til Knæk Cancer.
“Lige før vi ville sende pengene ind fik vi af vide stram kurs så ikke ville være med,” skriver han. Han skriver til Redox, at han har forsøgt at betale pengene tilbage til dem, der har doneret, men at de ikke har besvaret hans henvendelser og ikke har sendt dokumentation til ham for, at de har doneret.
Indsamlingsnævnet har ingen godkendte indsamlinger fra Stram Kurs eller Stram Kurs Ungdom på sin oversigt over indsamlinger.
Alexander Jensen har ikke svaret på Redox’ opfølgende spørgsmål. Lasse Froulund Thomsen har ikke reageret på Redox’ henvendelse.
Lasse Froulund Thomsen var en af dem, der stod bag Stram Kurs Ungdoms indsamling til Knæk Cancer. Pengene kom aldrig videre.
“Ren og skær diktatur”
I researchen til denne artikel har Redox været i kontakt med en række nuværende og tidligere Stram Kurs medlemmer.
En af dem fortæller om sin tid i partiet:

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

“Stram Kurs er Paludan og Paludan er Stram Kurs. Det er ham og han ved bedst. Du skal ikke komme med idéer eller noget, så får du bare en over snotten. Det er ren og skær diktatur,” siger hun og tilføjer:
“Hvis du er hankøn og et sted imellem 18 og 22 år, så kommer du langt.”
Det tidligere Stram Kurs-medlem giver ikke længere meget for Rasmus Paludan.
“Jeg tror simpelthen den mand har storhedsvanvid. Det kan du også se, når han står med sit: ‘Jeg er danernes lys’ og alt det pis.”
Redox har sendt en lang række spørgsmål til Rasmus Paludan til denne artikel. Udover en kortfattet støtte til Dion Øland Hansen har Stram Kurs-lederen ikke reageret.
","De seneste måneder er Redox’ blevet kontaktet af en række nuværende og tidligere medlemmer af Stram Kurs. Alle har det til fælles, at de er blevet trætte af situationen i Rasmus Paludans parti. Sammenholdt med skriftlig dokumentation, der stammer fra både sociale medier og intern korrespondance, som informanterne har overdraget til Redox, tegner der sig …
",Redox,['Nyheder']
0,2194,https://redox.dk/nyheder/frihed-aktivist-overfaldt-redox-fotograf-med-brandende-fakkel/,2017-11-09 20:18:49,2022-11-07 21:14:21,For Frihed-aktivist overfaldt Redox-fotograf med brændende fakkel,"Forbrænding på højre hånd, brændte hår og brændmærker på jakken. Det var resultatet, da en fotograf fra Researchkollektivet Redox tidligere torsdag aften blev overfaldet af en person fra inderkernen i den højreradikale gruppe For Frihed, der tidligere kaldte sig PEGIDA.
Angrebet skete, da fotograf Rasmus Preston dækkede For Frihed på Gammeltorv i indre København, hvor cirka 15 demonstranter gennemførte en uannonceret minidemonstration. Det skete i anledning af Krystalnatten. For Frihed, der ellers ofte har haft deltagelse af nazister fra bl.a. Danmarks Nationale Front og Danskernes Parti, gik efterfølgende til synagogen i Krystalgade. Her deltog den højreradikale gruppe i Det Jødiske Samfund i Danmarks markering af årsdagen for de antisemitiske pogromer i Tyskland i november 1938.
Men på vejen mellem Gammel Torv og Krystalgade passerede de Rasmus Preston, der stod på vejen ud for Gammeltorv og fotograferede. Han fortæller om hændelsesforløbet:
“Jeg står på vejen, mens de passerer på fortorvet. En af de faste deltagere i For Friheds demonstrationer går ud på vejen og direkte hen mod mig. Så stikker han en tændt fakkel op i ansigtet på mig. Jeg tager billeder, så mit kamera og min højre hånd blokerer heldigvis delvist, så jeg ikke får faklen i øjnene. Der er gløder ud over mig, og jeg sparker ham, så jeg kan komme på afstand, og skynder mig så væk.”
Rasmus Preston har været på skadestuen, hvor hans skader er dokumenteret. Overfaldet er efterfølgende blevet politianmeldt.
Det er langt fra første gang, at For Frihed-aktivister udøver vold i forbindelse med netværkets demonstrationer. Du kan se vores gennemgang af en række af tilfældene her: Vold og trusler i For Friheds kølvand.
Redox følger sagen tæt.
","Forbrænding på højre hånd, brændte hår og brændmærker på jakken. Det var resultatet, da en fotograf fra Researchkollektivet Redox tidligere torsdag aften blev overfaldet af en person fra inderkernen i den højreradikale gruppe For Frihed, der tidligere kaldte sig PEGIDA. Angrebet skete, da fotograf Rasmus Preston dækkede For Frihed på Gammeltorv i indre København, hvor …
",Redox,['Nyheder']
0,3101,https://redox.dk/nyheder/nye-borgerlige-kandidat-jokede-om-date-rape/,2019-05-17 09:42:00,2019-05-17 09:42:00,Nye Borgerlige-kandidat jokede om date-rape,"Anton Kudsk har en ledende rolle i Nye Borgerlige i Sydjyllands Storkreds, og er en af partiets folketingskandidater i samme kreds. På trods af folketingskandidaturet, er han ikke bleg for at gøre grin med grove forbrydelser. 
Den 30. november 2018 slog Anton Kudsk et opslag op på sin private profil, der gjorde grin med den alvorlige voldtægtsforbrydelse, der kaldes for ”date-rape”.
Anton Kudsk skrev:
”Når man sidder med en sød pige og kikker hende dybt i øjnene benene begynder at blive som gummi man bliver blød i knæene og hjertet bare hamre afsted så ved man bare at man har puttet råhybnol i det gale glas vin”
Rohypnol er et stærkt beroligende stof, der kan opløses i f.eks. drinks og virker ekstra kraftigt sammen med indtagelse af alkohol. Det kan resultere i, at modtageren bliver meget sløv og ude af stand til at gøre modstand og tilmed hæmmer stoffet hukommelsen. Derfor er stoffet også blevet kendt som et ”date-rape”-stof.
Opslaget fra Anton Kudsk fik 13 positive reaktioner og er blevet delt ni gange på Facebook. 
Den 30. november 2018 slog Anton Kudsk følgende opslag op på sin private Facebook-profil. Screenshot.

“Bare en joke”
Da Redox ringer til Anton Kudsk og spørger, om han synes, at det er i orden at lave sjov med “date rape”, siger han “Nej selvfølgelig er det ikke det, og det var bare ment som en joke og ikke en skid andet”.
Adspurgt om han kan forstå, at nogen kan finde det stødende at lave sjov med “date rape” svarer folketingskandidaten “ja, det kan jeg sagtens”, han ønsker dog hverken at kommentere på, om det er passende for en folketingskandidat at lave sjov med voldtægt og overgreb, eller hvad han tror, at ofre for sådanne overgreb tænker om hans Facebook opslag.
Afslutningsvis fortæller Anton Kudsk at han mener at Redox “spilder sit krudt” på at skrive artikler om Nye Borgerlige og oplyser, at han har slettet opslaget under telefonsamtalen med Redox’ journalist, i den forbindelse siger han “det skulle da have været slettet for længst”.
Bød nynazister velkommen
Når Anton Kudsk ikke gør grin med grove voldtægtsforbrydelser, byder han gerne tidligere nynazister velkommen i Nye Borgerlige. Anton Kudsk var således en af de 10 kredsformænd fra Nye Borgerlige, som Redox ringede til i december 2018. I samtalen bød Anton Kudsk tidligere medlemmer, af det nu nedlagte nynazistiske, Danskernes Parti, velkommen i Nye Borgerliges rækker så længe de ikke havde ”tydelige hagekors tatoveret i panden eller på halsen”, når de var ”ude og snakke Nye Borgerliges sag”, som Anton Kudsk udtrykte det dengang.


Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Anton Kudsk er desuden en af partiets bærende kræfter i Sydjylland. Han er kredsformand for partiets vælgerforening i Haderslevkredsen og Haderslev Kommune. Udover at være en profileret folketingskandidat på Nye Borgerliges hjemmeside, har han tidligere forsøgt sig med en politisk løbebane for partiet. Det skete, da han var opstillet som spidskandidat for Nye Borgerlige til kommunalvalget i Haderslev Kommune. Her opnåede han 131 personlige stemmer. I samme ombæring stillede han også op til regionsrådsvalget i Region Syddanmark. Her opnåede han 125 personlige stemmer. Ingen af stederne var han dog i nærheden af at blive valgt.
Redox har henvendt sig til Nye Borgerliges ledelse og deres presserådgiver Lars Kaaber, men det har ikke været muligt at få en kommentar om sagen.
","Anton Kudsk har en ledende rolle i Nye Borgerlige i Sydjyllands Storkreds, og er en af partiets folketingskandidater i samme kreds. På trods af folketingskandidaturet, er han ikke bleg for at gøre grin med grove forbrydelser.  Den 30. november 2018 slog Anton Kudsk et opslag op på sin private profil, der gjorde grin med den …
",Redox,['Nyheder']
0,4502,https://redox.dk/nyheder/her-er-generation-identitaers-mange-naziforbindelser/,2022-07-05 00:01:16,2023-03-06 14:53:45,Her er Generation Identitærs mange naziforbindelser,"Det hedder sig, at Generation Identitær blot er bekymrede unge mennesker, der bekymrer sig for Danmarks fremtid. “Højtuddannede og veltalende unge mænd”, som netmediet POV.international kaldte dem for nylig.
Men en ting er hvordan organisationen forsøger at fremstå udadtil. Noget helt andet er hvordan medlemmerne agerer, når de tror at ingen ser det.
Redox har gennemført en omfattende kortlægning af Generation Identitærs medlemmers bånd til og sympati for nazistiske og voldsberedte organisationer. Det er især, men ikke kun, på det sociale medie Instagram, hvor de fleste af medlemmerne er aktive, at sympatitilkendegivelserne finder sted. Andre gange er de kommet til udtryk med fysiske besøg hos lokalafdelinger i andre lande. Lokalafdelinger, der for fleres vedkommende har været involveret i voldelige episoder.
Vi har allerede bragt historien om Sigfred Agerbo Jensen fra den københavnske afdeling, der liker Hitler- og Mussolini-citater, hooliganvold og støtte til Nazityskland. Vi har også fortalt om talspersonen Frederik Rye Skov, der har liket både jødehadere og nazihooligans på instagram.
I det følgende kan du læse en lang række nye eksempler på Generation Identitærs bånd til antisemitter, voldsmænd og nazister.
Jødehaderen
Flere Generation Identitær-medlemmer liker og følger Claus ‘Boatsinker’ Christensen på Instagram.
Claus Christensen var manden bag det aggressivt antisemitiske og racistiske website Dagens Blæser og den lige så antisemitiske podcast Radio § 266 b. Førstnævnte lukkede dog, da Redox afslørede Claus Christensens identitet.
Også efter afsløringen har flere Generation Identitær-medlemmer aktivt liket den antisemitiske bagmands opslag på instagram.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.













Også Sigfred Agerbo Jensen støtter antisemiten ""Boatsinker"" på Instagram. Screenshot
Også Sigfred Agerbo Jensen støtter antisemiten ""Boatsinker"" på Instagram. Screenshot





Prev
 1of3
Next



Bånd til voldelige tyskere
Generation Identitær er både i Danmark og i resten af Europa udtalt ikke-voldelige og beskriver på hjemmesider og i interviews, at deres aktivisme kun har til formål at skabe opmærksomhed og ændre holdninger.
Alligevel har flere afdelinger af Generation Identitær rundt i Europa en voldelig historik og har stået bag overfald af politiske modstandere, tilfældige minoritetspersoner og sågar politibetjente.
I byen Halle i Tyskland havde medlemmer af det tyske pendant til Generation Identitær, Identitäre Bewegung Deutschland (IBD) etableret et hus for den lokale bevægelse – et hus, der lukkede i 2019.
Den danske GI-aktivist Laurits Møllegaard Bjerre ses her i huset i Halle. Foto: Presse-Service.
Huset, som blandt andet blev brugt til kamptræning, var et yndet mål for venstreorienteret graffiti og malerbomber. I 2017 forsøgte to medlemmer af IBD at gå til modangreb mod nogen, der kastede flasker mod huset. De blev forsøgt stoppet af to civilbetjente og valgte resolut at angribe betjentene med peberspray. Betjentene forsøgte at give sig til kende, men endte med at måtte trække deres våben for at stoppe de to højreradikale voldsmænd. I et svar fra delstatsregeringen om overfaldet kan man læse, at IBD-medlemmerne var i besiddelse af hjelme, skjolde, slagvåben, peberspray og baseballbat.
Den ene af de to overfaldsmænd var lederen af den lokale afdeling i Halle. Han er en toneangivende figur i den europæiske identitære bevægelse.
Flere danske medlemmer af Generation Identitær besøgte i sommeren 2019 Mario Müller og den lokale Generation Identitær-afdeling i Halle, da de deltog i en gadefest afholdt til støtte for huset i Halle. Her deltog blandt andre Laurits Møllegaard Bjerre.
Den østrigske forbindelse
I sommeren 2021 besøgte Generation Identitær deres østrigske søsterorganisation Identitäre Bewegung Österreich (IBÖ). De deltog i en stort anlagt demonstration i Wien vendt mod de verserende retssager, hvor den østrigske stat har forsøgt at gøre hele den østrigske organisation ulovlig.
De østrigske afdelinger af Generation Identitær er måske de vigtigste for bevægelsen som helhed og tæller blandt andre Martin Sellner, der er en af de absolutte topfigurer i det europæiske identitære netværk. Blandt andre prominente medlemmer finder man også den nu tidligere kasserer i IBÖ.
En gruppe danske GI-aktivister deltager i en demonstration i Wien i 2019 arrangeret af deres samarbejdspartnere fra Identitäre Bewegung Österreich. Foto: Presse-service.net
Tilbage i 2016 begik kassereren og flere andre IBÖ-medlemmer et overfald på venstreorienterede aktivister i den østrigske by Graz. Ofrene forklarede til den østrigske avis Der Standard, at de deltog i en moddemonstration i protest mod blandt andet IBÖ, der samme dag demonstrerede mod at bruge byens kaserne til at huse flygtninge.
”De skriger ’Generation Identitaire’ og går til angreb på os med en slagvåben. Den ene havde et bælte, som han slynger for at ramme os med metalspændet,” forklarede et af ofrene i avisen.
”Det var et organiseret og et planlagt overfald,” fortsætter et af ofrene og forklarer hvordan de blev fotograferet og udpeget af IBÖ-medlemmer under deres moddemonstration. Da de blev angrebet på vej tilbage til deres bil nåede hun at fotografere gruppen, der angreb dem. På på billedet kan man genkende flere medlemmer af IBÖ, blandt andet kassereren.
Den tidligere kassér i IBÖ ses her gå til angreb på moddemonstranter i Graz 2016.
Ofrene for overfaldet fortalte desuden til avisen, at en af overfaldsmændene bar tandbeskytter.
Danske Generation Identitær har tidligere været på besøg hos netop den østrigske afdeling. I 2019 deltog danskerne i et fakkeloptog i Wien i Østrig til minde om slaget ved Kahlenberg i Wien i 1683. Netop i den demonstration var kassereren også med – iført samme gule regnjakker som resten af arrangørerne.
‘Liker’ schweiziske nynazister
De danske Generation Identitær-folks relationer til både tyske og østrigske voldsmænd er således dokumenteret af, at de er en del af den samme internationale identitære bevægelse og at danskerne har besøgt begge landes identitære afdelinger.
Lige så stærk er dokumentationen ikke når vi kigger på nabolandet Schweiz. Redox har ikke kendskab til, at danske Generation Identitær har besøgt højreradikale i Schweiz. Til gengæld kan vi her dokumentere, at adskillige meget aktive medlemmer af den danske afdeling på sociale medier gentagne gange har udtrykt støtte til en meget aktiv nynazistiske organisation i alpelandet.
I Schweiz findes bevægelsen Junge Tat, der kan oversættes til “ung handling” eller “ung aktion”. I nazibevægelsen omtales Junge Tat som værende ungdomsgruppe til den nynazistiske organisation Nationale Aktionsfront (NAF).
Logoet, en sort pil opad på grøn og hvid baggrund, vækker klare associationer til Den Nordiske Modstandsbevægelse (NMR) i Skandinavien.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.







Generation Identitær er blandt de GI-aktivister der online udviser sympati for Junge Tat. Screenshot.
Generation Identitær er blandt de GI-aktivister der online udviser sympati for Junge Tat. Screenshot.







Den københavnske GI-aktivist Sigfred Agerbo Sørensen tilkendegiver også offentligt sympati med Junge Tat. Screenshot.







GI-aktivisten Emil Naundrup Vester liker her et opslag omhandlende Junge Tat. Screenshot.
GI-aktivisten Emil Naundrup Vester liker her et opslag omhandlende Junge Tat. Screenshot.







Det jyske GI-medlem Tobias Guldager Andresen udviser på Instagram også sympati for Junge Tat. Screenshot.
Det jyske GI-medlem Tobias Guldager Andresen udviser på Instagram også sympati for Junge Tat. Screenshot.





Prev
 1of5
Next



Junge Tat laver aktioner, der til forveksling kunne ligne de aktioner Generation Identitær laver i Danmark. Store bannerdrops, røgbomber, nødblus og et fokus på at filme flotte videoer til sociale medier. Men Junge Tat er i modsætning til Generation Identitær mindre påpasselige med offentligt at vise deres forbindelser til den nynazistiske højrefløj.
Junge Tat har i samarbejde med den nynazistiske gruppe Nationale Aktionsfront (NAF) afholdt demonstrationer med deltagere fra den nazistiske Blood & Honour-bevægelse og det tyske naziparti Der Dritte Weg. Researchere i Schweiz har beskrevet hvordan Junge Tat-medlemmer til sådan en demonstration fungerede som arrangører og aktivister.
I et tv-indslag hos det schweiziske medie SRF fulgte journalister medlemmer af Junge Tat. Medlemmerne citerede Adolf Hitler og har tidligere fået deres hjem ransaget af politiet, der fandt flere våben. Junge Tat har blandt andet chikaneret onlinemøder i jødiske organisationer med groteske antisemitiske billeder, Hitler-portrætter og militærmusik fra Nazityskland.
Den schweiziske ekstremismeforsker Damir Skenderovic har beskrevet, at Junge Tat bygger på “en voldsparat, antisemitisk og nynazistisk tradition”, og bevægelsen har også samarbejdet med italienske fascister fra Avanguardia Rivoluzionaria. Den italienske samarbejdspartner har flere medlemmer fængslet for at planlægge et bombeattentat.
Men selvom Junge Tat altså åbenlyst er en del af den nazistiske bevægelse, så bliver de på sociale medier fulgt og støttet af en lang række danske Generation Identitær-aktivister. Ihvertfald seks nøgleaktivister fra Danmark følger Junge Tats instagram-side og en række af dem har liket bevægelsens opslag. Flere af danskerne følger også individuelle medlemmer af bevægelsen på instagram.
Polske ultranationale
I Polen findes den højreekstreme strømning “autonome nationalister”, der er inspireret af de tyske nynazister af samme navn. De benytter blandt andet det keltiske kors, et symbol der knytter sig til nynazistiske bevægelser og af samme årsag er forbudt at bruge i Tyskland.
En af grupperne i bevægelsen er Autonomiczni Nacjonaliści Łódź, Autonome Nationalister i Lodz, Polens tredjestørste by. Flere fra Generation Identitær følger gruppen på instagram. Gruppen deltog, sammen med resten af den højreradikale bevægelse i Polen, i den årlige march i forbindelse med landets uafhængighetsdag. Her gik Autonomiczni Nacjonaliści Łódź i en blok sammen med den nynazistiske gruppe ONR og den fascistiske italienske gruppe Forza Nuova. Blokken protestede mod, at uafhængighedsmarchen var blevet ‘for mainstream’ og ønskede, at den skulle tilbage til sine ultranationalistiske rødder.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.







GI's danske talsmand Frederik Rye Skov tilkendegiver sin sympati med de polske ultranationalister. Screenshot.
GI's danske talsmand Frederik Rye Skov tilkendegiver sin sympati med de polske ultranationalister. Screenshot.







Sigfred Agerbo Jensen støtter også de polske ultra-nationalister. Screenshot.
Sigfred Agerbo Jensen støtter også de polske ultra-nationalister. Screenshot.





Prev
 1of3
Next



På instagram har medlemmer af Generation Identitær, der deltog i uafhængighedsmarchen i Polen, delt et billede af sig selv, der poserer i selvsamme ultranationalistiske blok.
GI vil ikke svare
Ovenstående eksempler handler hovedsagligt om Generation Identitær-medlemmernes aktiviteter på sociale medier. Det er dog langt fra de eneste eksempler på identitære bånd til nazister og fascister. Det er oplagt også at nævne den systematisk brug af såkaldt ‘fashwave’ – en musikgenre, hvis navn er en sammetrækning af ‘fascisme’ og ‘synthwave’ – som underlægning på deres aktionsvideoer. Den tendens kan du kan læse meget mere om her.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Selv insisterer Generation Identitær og den identitære bevægelse på ikke at være fascister.
“Hvis der er tale om strømninger, der er ikke-voldelige, anti-totalitære og demokratiske, har vi så ikke skrællet det af fascismen, som de fleste normalt forbinder ved fascismen?,” skrev den identitære ideolog og debattør Daniel Beattie i sin anmeldelse af journalist Mathias Hee Pedersens bog “Fascister i fåreklæder?”, der handler om den identitære bevægelse. Daniel Beattie kritiserede bogen for at kalde Generation Identitær for fascister i fåreklæder og mener, at Generation Identitær ikke lever op til definitionen af fascisme.
Men nu står vi så her, hvor Generation Identitærs medlemmer selv skaber bånd til og udviser sympati for voldelige, totalitære og antidemokratiske krafter.
Vi har forholdt informationerne i artiklen til Generation Identitær der ikke har besvaret Redox’ henvendelse. Vi har ligeledes forholdt GI’s talsperson Frederik Rye Skov oplysningerne, heller ikke han har reageret på vores henvedelse. Det gælder også for Sigfred Agerbo Jensen, Tobias Andreasen, Emil Naundrup Vester, Laurits Møllegaard Bjerre samt Claus Christensen
","Det hedder sig, at Generation Identitær blot er bekymrede unge mennesker, der bekymrer sig for Danmarks fremtid. “Højtuddannede og veltalende unge mænd”, som netmediet POV.international kaldte dem for nylig. Men en ting er hvordan organisationen forsøger at fremstå udadtil. Noget helt andet er hvordan medlemmerne agerer, når de tror at ingen ser det. Redox har …
",Redox,['Nyheder']
0,670,https://redox.dk/nyheder/nationaldemokratisk-partistrateg-aaben-militaerkup/,2016-06-06 08:00:25,2017-10-20 10:28:56,“Nationaldemokratisk” partistrateg åben for militærkup,"I anledning af 100-året for Chiles tidligere diktator, Augusto Pinochets, fødsel i november 2015, udgav partistrateg og ledelsesmedlem i Danskernes Parti, Peter Neerup Buhl, en artikel på partiets netavis, Nationaldemokraten, som Neerup Buhl selv var ansvarshavende redaktør for på daværende tidspunkt.
I artiklen fortalte han bl.a. om sin egen forkærlighed for diktatoren og om hans syn på hvordan det danske samfund bør forandres. Om forandringerne skrev han: “Lad det stå ganske klart, at demokratiske ændringer til enhver tid bør være at foretrække, og for Danmark i dag må håbet være, at et parti som DP inden for det næste årti får magt som agt.”
Han fortsætter: “Sker det ikke, må folket være helt klar over det næstbedste alternativ, som givetvis ikke er landets undergang, men et militærkup anført af en Pinochet-type.”
Hvem denne Pinochet-type i såfald skulle være melder artiklen ikke noget om, men Neerup Buhl understreger dog at denne person “lige fra starten systematisk forbereder en ny og bedre demokratisk æra”. Chiles tidligere diktator var selv 17 år om at give magten fra sig – først derefter blev der afholdt demokratiske valg i landet.
Hvorvidt Neerup Buhls åbenhed overfor et muligt militærkup harmonerer med Danskernes Partis officielle pro-demokratiske linje ønsker partilederen, Daniel Carlsen, overfor Redox ikke at forholde sig til.
Det er dog ikke første gang at Danskernes Parti leger med tanken om at gøre Danmark til en diktaturstat. I partiets første politiske program fra 2011, bebuder partiets visioner for landet, at
statslederen skal have absolut autoritet, og at parlamentet skal være et selvsupplerende teknokratråd, der har til formål at rådgive statslederen.
Peter Neerup Buhl er veteran på den yderste højrefløj. Fra 1993 til 2001 var han en del af styrelsen i Den Danske Forening, som han selv blev medlem af i 1989. Siden han blev medlem af foreningen har han skrevet artikler til medlemsbladet Danskeren, som han også har siddet i redaktionen på.
I 2001 stillede han op for Fremskridtspartiet til både Folketinget og Københavns byråd. I 2003 blev han i dømt en 20 dages betinget fængselsstraf i Højesteret for racistisk propagandavirksomhed ved overtrædelse af straffelovens paragraf 266b, den såkaldte racismeparagraf, for en række udtalelser på sin hjemmeside, i forbindelse med hans kandidatur for Fremskridtspartiet.
I 2012 meldte han sig ind i Danskernes Parti, og i 2015 blev han optaget i partiets ledelse og her udnævnt som partistrateg.
Gennem årene har han skrevet talrige bøger om indvandring og er i den forbindelse blevet en anerkendt skikkelse på den yderste højrefløj.
Det har på trods af Redox’ gentagne henvendelser ikke været muligt at få en kommentar fra Peter Neerup Buhl.
","I anledning af 100-året for Chiles tidligere diktator, Augusto Pinochets, fødsel i november 2015, udgav partistrateg og ledelsesmedlem i Danskernes Parti, Peter Neerup Buhl, en artikel på partiets netavis, Nationaldemokraten, som Neerup Buhl selv var ansvarshavende redaktør for på daværende tidspunkt. I artiklen fortalte han bl.a. om sin egen forkærlighed for diktatoren og om hans …
",Redox,['Nyheder']
0,4017,https://redox.dk/nyheder/paludan-fejrede-1-maj-i-nazi-selskab/,2021-05-16 09:52:36,2021-05-16 09:52:36,Paludan fejrede 1. maj i nazi-selskab,"Det har været et fast mantra for Rasmus Paludan, at nazister ikke var velkomne i hverken Stram Kurs som parti eller ved Stram Kurs’ arrangementer. Gang på gang har Redox kunnet afsløre, at personer fra nynazistiske organisationer er blevet modtaget med åbne arme i advokatens parti, og dette års 1. maj-demonstration var ingen undtagelse.
For i den lille skare af Stram Kurs-folk, der indtog Fælledparken i venstrefløjens fravær, finder man to mænd med en lang historie i nynazistiske organisationer.
Den ene er Kenn Rosenkranz. Han var været indeover en række projekter på den yderste højrefløj, for eksempel Fremskridtspartiet, men også den nynazistiske bevægelse Dansk Front.
Kenn Rosenkranz (hvid ring) ses her sammen med heilende Dansk Front-medlemmer under den nynazistiske bevægelses demonstration i Svendborg i april 2006. Foto: Redox
Den anden er Kim Gjetting Michelsen, der siden midten af halvfemserne har været en del af den københavnske naziscene. I år 2000 var han til stede foran Københavns Byret iført en Blood & Honour-jakke sammen med en større gruppe nazister fra netop Blood & Honour. Det var en voldsberedt naziorganisation, der omkring årtusindeskiftet organiserede en del naziskinheads i København.
Kim Gjetting Michelsen (midtfor) i selskab med medlemmer af den nazistiske organisation Blood & Honour foran Københavns Byret i 2000. Han er selv iført en Blood & Honour-jakke på billedet.
Både Kim Gjetting Michelsen og Kenn Rosenkranz har været en del af det nynazistiske miljøer i København igennem flere årtier. Noget som Rasmus Paludan tidligere har sagt gav forbud mod at deltage i Stram Kurs-demonstrationer. Så sent som sidste forår lød det fra partilederen:
“Kravet til at deltage i vores demonstrationer er, at man kan tilslutte sig demonstrationens formål og tager afstand fra de samme ting, som man skal tage afstand fra for at blive medlem.”
Det betyder blandt andet, at man ikke må være nazist eller have en fortid som nazist, forklarede han i starten af 2020 til Redox: “Man kan ikke blive medlem af Stram Kurs, hvis man er nazist eller har været aktiv i nazistiske bevægelser.”
Rasmus Paludan skriver i en sms til Redox: “Ingen nazister er velkomne. Til vores hygge i Fælledparken kunne alle rolige personer deltage i hyggen. Jeg spurgte ikke folk, hvad deres politiske baggrund var. Havde de erklæret, at de var nazister, så havde de fået at vide, at de ikke var velkomne.”
I en efterfølgende besked skriver han: “Nynazister er ikke velkomne, uanset om de siger, at de er nynazister eller ej.”
Hverken Kenn Boye Rosenkrantz eller Kim Gjetting Michelsen har besvaret Redox’ henvendelser.
","Det har været et fast mantra for Rasmus Paludan, at nazister ikke var velkomne i hverken Stram Kurs som parti eller ved Stram Kurs’ arrangementer. Gang på gang har Redox kunnet afsløre, at personer fra nynazistiske organisationer er blevet modtaget med åbne arme i advokatens parti, og dette års 1. maj-demonstration var ingen undtagelse. For …
",Redox,['Nyheder']
0,3195,https://redox.dk/nyheder/pressenaevnet-kritiserer-researchkollektivet-redox/,2019-05-26 19:48:25,2019-05-28 12:29:03,Pressenævnet kritiserer Researchkollektivet Redox,"Researchkollektivet Redox omtalte i artiklen ”Holocastbenægtelse og trusselssager i NMR’s kølvand”, som blev bragt på hjemmesiden redox.dk, Den Nordiske Modstandsbevægelse (NMR) og de danske afdelinger af NMR. I den forbindelse blev en navngiven person med tilknytning til NMR citeret. Personen klagede til Pressenævnet over, at Redox ikke havde overholdt en aftale om fuld anonymitet samt over manglende forelæggelse.
Pressenævnet udtaler kritik af Redox for at bringe udtalelsen fra klager uden at sløre hans identitet, idet nævnet finder, at klager havde en berettiget forventning om, at der var indgået en aftale om anonymitet, ligesom Redox ikke havde godtgjort, at der var knyttet betingelser til denne aftale. Nævnet udtaler endvidere kritik af Redox for utilstrækkelig forelæggelse.
Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på pressenaevnet.dk.
","Researchkollektivet Redox omtalte i artiklen ”Holocastbenægtelse og trusselssager i NMR’s kølvand”, som blev bragt på hjemmesiden redox.dk, Den Nordiske Modstandsbevægelse (NMR) og de danske afdelinger af NMR. I den forbindelse blev en navngiven person med tilknytning til NMR citeret. Personen klagede til Pressenævnet over, at Redox ikke havde overholdt en aftale om fuld anonymitet samt …
",Redox,['Nyheder']
0,2291,https://redox.dk/nyheder/den-foererloese-demonstration/,2018-02-07 20:18:57,2018-07-17 20:27:26,Den førerløse demonstration,"I søndags forsøgte Det Nordiske Broderskab (DNB), en lille nazistisk organisation, at gennemføre en demonstration i København. Hovedparten af organisationen dukkede aldrig op og efterlod dermed det københavnske medlem Jørgen Grønhøj for sig selv.
Helt alene var Sydhavnsnazisten dog ikke, da han var omgivet af en massiv mængde politi, presse, moddemonstranter og den svenske nazist Dan Park.
Efterfølgende udråbte DNB’s leder, Sandy Steen Kristensen, Jørgen Grønhøj til skurken, der var skyld i, at resten af demonstrationen ikke var dukket op, og at marchen derfor blev afblæst.
Det skyldtes ifølge Sandy Steen Kristensen, at han og resten af hans selskab, der blandt andet talte den tidligere DNSB’er Martin Grønmark, ikke kunne få fat i Jørgen Grønhøj.
Senere har Sandy Steen Kristensen slettet en række vrede Facebook-opslag, hvor han sviner Jørgen Grønhøj til. I stedet har han i et nyt opslag givet udtryk for, at dagen var en “sejr” for DNB, og at “en lille sejr er bedre end ingen sejr”.
Men hvad skete der egentligt i søndags?
Ingen styr på tropperne
Problemerne opstod allerede et par dage før demonstrationen. Jørgen Grønhøj havde lovet at skaffe overnatning til de tilrejsende nazister fra Fyn og Jylland, men formåede ikke at løse opgaven.
Allerede dér blev vreden vakt hos Sandy Steen Kristensen. Han måtte i stedet indlogere sig på hotel sammen med en kammerat fra Nordjylland og en delegation på tre personer fra Odense, da de ankom til København.
Søndag formiddag skulle demonstrationen så finde sted. Jørgen Grønhøj begav sig alene til Mindeankeret ved Nyhavn, men mistede på vejen sin mobiltelefon – det var ihvertfald dét, han fortalte Ekstra Bladet.
Gruppen med Sandy Steen Kristensen kunne ikke få fat i Jørgen Grønhøj og valgte i stedet at tage på Christiania, hvor de satte sig med øl og joints til trods for, at Sandy var hovedarrangør af demonstrationen.
Her ses Sandy Steen Kristensen på Christiania i hvid uldtrøje sammen med de andre nazister fra DNB. (Foto: privat)
På Christiania blev nazisterne hurtigt genkendt. En gruppe af lokale fik tilslutning fra antifascister, der havde været til moddemonstration. De gjorde det klart, at DNB-nazisterne ikke var velkomne på Christiania, hvorefter Sandy og hans kumpaner forlod stedet. Samtidig rykkede politiet ind på fristaden, hvor de gennemførte en af de hyppige razziaer mod Pusher Street.
I Nyhavn kastede Jørgen Grønhøj som bekendt håndklædet i ringen. Han og Dan Park måtte hjælpes væk fra området, efter politiet havde tilkendegivet, at det ikke var trygt for dem at forlade stedet til fods. Rundt i området var over 200 antifascister fra moddemonstrationen spredt ud i mindre grupper.
DNB skifter navn
Efter demonstrationen har Sandy Steen Kristensen annonceret, at DNB har slået sig sammen med en anden gruppe og fremover kalder sig noget i stil med Aryan Strike-force DNB. Det helt nøjagtige navn, er svært at tolke på udmeldingerne. At Sandy Steen Kristensen har tænkt sig at fortsætte sit politiske engagement fremgår dog tydeligt.
På Facebook annoncerer Sandy Steen Kristensen, at den står 1-0 til DNB efter søndagens demonstration, og at gruppen har taget et nyt navn. (Foto: screenshot fra Facebook)
Redox har flere gange forsøgt at få en kommentar fra Sandy Steen Kristensen til, hvorfor han og de andre nazister tog på Christiania i stedet for at deltage i den demonstration, han selv havde arrangeret. Han har ikke ønsket at stille op til interview.
","I søndags forsøgte Det Nordiske Broderskab (DNB), en lille nazistisk organisation, at gennemføre en demonstration i København. Hovedparten af organisationen dukkede aldrig op og efterlod dermed det københavnske medlem Jørgen Grønhøj for sig selv. Helt alene var Sydhavnsnazisten dog ikke, da han var omgivet af en massiv mængde politi, presse, moddemonstranter og den svenske nazist …
",Redox,['Nyheder']
0,4129,https://redox.dk/nyheder/dansk-alt-right-website-lukker-efter-redox-afsloering/,2021-08-04 12:08:59,2021-08-04 12:08:59,Dansk alt-right-website lukker efter Redox-afsløring,"I begyndelsen af juli måned kunne Redox efter lang tids research afsløre manden bag det danske alt-right-website Dagens Blæser. Hovedmanden hedder Claus “Boatsinker” Christensen og bliver af andre alt-right aktivister beskrevet som en veteran på den yderste højrefløj. Han er internationalt kendt som satiretegner under dæknavnet Boatsinker, og var inden sit engagement i alt-right-bevægelsen engageret i både Fremskridtspartiet og det nynazistiske Danskernes Parti. Du kan læse hele afsløringen af Claus Christensen her.
Tirsdag annoncerede redaktionen bag Dagens Blæser, at de nu kaster håndklædet i ringen og lukker efter fire år online. Det sker i en artikel, hvor det lyder:
“Dagens Blæser er ved vejs ende. Vi lukke og slukker helt lørdag aften den 7. august 2021, næsten 4 år efter vi gik i luften. Vi siger tak for denne gang til alle der har været involveret og til alle vores læsere.”
Dagens Blæser annoncerede lukningen i en kort artikel på websitet tirsdag. Screenshot.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Det er et farvel til samlingsstedet for den danske alt-right-bevægelse, der igennem de sidste fire år har stået bag grove racistiske, homofobiske og antisemitiske artikler, podcast og tegninger.
Afskeden kommer dog ikke ud af det blå. Efter afsløringen af Claus “Boatsinker” Christensens er hans skribent-profil på siden blevet slettet, det samme er alle hans tidligere artikler. Ifølge Redox’ oplysninger sker det samtidig med, at Sydsjælland og Lolland-Falsters Politi har indledt en efterforskning af Dagens Blæser og manden bag.
Claus Christensen har ikke reageret på Redox’ henvendelser.
","I begyndelsen af juli måned kunne Redox efter lang tids research afsløre manden bag det danske alt-right-website Dagens Blæser. Hovedmanden hedder Claus “Boatsinker” Christensen og bliver af andre alt-right aktivister beskrevet som en veteran på den yderste højrefløj. Han er internationalt kendt som satiretegner under dæknavnet Boatsinker, og var inden sit engagement i alt-right-bevægelsen engageret …
",Redox,['Nyheder']
0,3438,https://redox.dk/nyheder/faengslet-nmr-leder-doemt-for-knivangreb-og-gevaerskud-mod-gaest/,2020-02-03 12:10:43,2020-10-05 23:09:24,Fængslet NMR-leder dømt for knivangreb og geværskud mod gæst,"Jacob Vullum Andersen blev kendt i offentligheden, da han i november blev anholdt og varetægtsfængslet efter naziorganisationen Nordisk Modstandsbevægelses (NMR) omfattende antisemitiske chikane- og hærværksaktioner rundt om i Danmark.
Men sagen er ikke hans første. Redox kan nu dokumentere, at Jacob Vullum Andersen, der er leder af NMR’s midtjyske afdeling, i 2018 blev dømt for grov vold, ulovlig våbenbesiddelse, hærværk, trusler og ulovlig tvang. Det voldsomme overfald gik ud over en kvinde, som var på besøg hos Vullum Andersen.
Redox har fået aktindsigt i domsbogen fra retten i Herning og kan her beskrive sagen i detaljer.
Amok med kniv
Episoden fandt sted natten mellem den 2. og 3. august 2017. Her var ofret på besøg hos Jacob Vullum Andersen. Af domsbogen fremgår det, “at der i løbet af aftenen opstod uoverensstemmelser imellem dem, som meget vel kan være forårsaget af, at forurettede ikke ønskede at have et intimt forhold med tiltalte.”
Derefter gik nazilederen amok. I dommen beskrives det voldsomme hændelsesforløb, der finder sted efter Vullum Andersen kortvarigt havde forladt boligen, hvor de to opholdte sig.
“Da han kom tilbage angreb han uden varsel forurettede ved at tage fat i hendes hår med den ene hånd og samtidig presse en kniv imod hendes strube med den anden hånd. Forurettede ville herefter have fat i sine ting og forlade stedet. Det ville tiltalte ikke acceptere, og der opstod derfor tumult, hvor tiltalte flere gange slog forurettede med knytnæveslag i ansigtet, ligesom han brugte kniven imod hende og skar hendet i både fingrene og kroppen.
Det må lægges til grund, at tiltalte skubbede forurettede ud af boligen samtidig med, at han havde en pistol i sin venstre hånd og truede med at skyde hende og slå hende i hjel. Forurettede gik ind for at hente sine bilnøgler og sine ting samtidig med, at tiltalte vedholdende slog hende i ansigtet med knyttet hånd. Tiltalte udtalte også, at han slog hende ihjel, hvis hun ikke nåede over et hegn og hen til bilen, før tiltalte nåede derhen. Det må lægges til grund, at forurettede nåede hen til bilen og satte sig ind for at komme væk.
Hun konstaterede her, at bilens bagdæk var punkterede. Tiltalte har erkendt, at han i forbindelse med, at forurettede forsøgte at køre væk stak en kniv ind i hendes to bagdæk.
Retten afviser samtidig tiltaltes forklaring om, at han var bange for, at hun kørt ind i ham som utroværdig. Inden det lykkedes forurettede at komme væk, kom tiltalte op til bilen, hvor han samtidig med, at hun ringede til sin kæreste for at få hjælp, slog bilens ene siderude ind med kolben fra sit luftgevær og pegede mod hende samtidig med, at han bad hende om at aflevere sin telefon. Forurettede flygtede herefter fra stedet, hvorefter tiltalte affyrede geværet, uden at hun blev ramt. Retten finder det ubetænkeligt at lægge til grund, at skuddet var i retning af hende.”
Redox har anonymiseret citaterne fra domsbogen ved at erstatte kvindens navn med ‘forurettede’.
Slap for fængsel
I forbindelse med sagen fandt politiet ifølge domsbogen en 27 centimeter lang kniv, en kniv udformet som en halskæde, et luftgevær samt fire skunkplanter svarende til 138 gram hash.
Selvom han blev fundet skyldig i det voldsomme overfald, så slap Jacob Vullum Andersen for fængsel. I forbindelse med sagen blev han mentalundersøgt og i domsbogen lyder det:

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

“Efter overlægens erklæring finder retten, at tiltalte på gerningstidspunktet har været utilregnelig på grund af sindssygdom eller en tilstand, der må lige stilles med sindssygdom.”
Nazilederen fik derfor en behandlingsdom:
“Tiltalte, Jacob Vullum Andersen, skal undergive sig behandling på psykiatrisk afdeling med tilsyn af Kriminalforsorgen i forbindelse med afdelingen under udskrivning, således at Kriminalforsorgen sammen med overlægen kan træffe bestemmelse om genindlæggelse. Der fastsættes ingen længstetid for foranstaltningen.”
Jacob Vullum Andersen sidder pt. varetægtsfængslet i sagen om de antisemitiske angreb natten til 9. november sidste år. Sagen er endnu ikke berammet.
","Jacob Vullum Andersen blev kendt i offentligheden, da han i november blev anholdt og varetægtsfængslet efter naziorganisationen Nordisk Modstandsbevægelses (NMR) omfattende antisemitiske chikane- og hærværksaktioner rundt om i Danmark. Men sagen er ikke hans første. Redox kan nu dokumentere, at Jacob Vullum Andersen, der er leder af NMR’s midtjyske afdeling, i 2018 blev dømt for …
",Redox,['Nyheder']
0,3204,https://redox.dk/nyheder/fortid-hos-daniel-carlsen-nu-er-hun-kerneaktivist-i-nye-borgerlige/,2019-05-28 11:22:33,2019-05-28 11:22:33,Fortid hos Daniel Carlsen: Nu er hun kerneaktivist i Nye Borgerlige,"I 2017 dokumenterede Redox, at Ninna Martina Moeskær havde været medlem af det nynazistiske Danskernes parti siden 2016. Indmeldelsen og partiaktiviteterne skete i det skjulte, men på daværende tidspunkt skrev hun til de andre medlemmer af Danskernes Parti i partiets interne Facebookgruppe: “Alt jeg vil, er bare at være med i kampen om et Danmark for danskere, sammen med andre danskere.” 
Efter nogle års ophold i Skåne er Ninna Martina Moeskær nu tilbage i Danmark, hvor hun er flyttet til Nordsjælland. Samtidig er hun blevet kerneaktivist i Nye Borgerlige, hvor hun er meget aktiv og har fået personlige relationer til Pernille Vermund.
Ninna Martina Moeskær ses her under Danskernes Partis åbne debatmøde på Folkemødet i 2016. Foto: Redox.
Hendes aktiviteter i Danskernes Parti hindrede ikke et medlemsskab hos Nye Borgerlige, som blev annonceret blot en måned efter indmeldelsen i Danskernes Parti. I Nye Borgerlige er hun blevet budt varmt velkommen, og der er adskillige eksempler på, at det tidligere medlem af det nynazistiske parti er velanset hos Nye Borgerliges partiledelse. 
Pernille Vermund har flere gange kommenteret på Ninna Martina Moeskærs personlige Facebookopdateringer, ligesom hun ønskede Ninna Martina “hjerteligt tillykke” med fødselsdagen i 2018. Billeder, hvor de to poserer sammen vidner også om, at Ninna Martina Moeskær bliver værdsat i partiet. 
I forbindelse med et internt arrangement i Nye Borgerlige får Pernille Vermund og Ninna Martina Moeskær taget et billede sammen, som Moeskær efterfølgende ligger på Facebook. Screenshot.
“Islam er en multiresistent bakterie”
Ninna Martina Moeskær har i flere år været et velkendt ansigt i det nationalkonservative miljø i Danmark og Sverige, hvor hun har været aktiv i både Pegida og For Frihed. I Sverige var hun med til at danne Pegida, og til deres demonstration i Göteborg i april 2015 afholdte hun en tale, hvor hun sagde:
At hade islam er ikke en fobi, men bare ren fornuft.
“Jeg ser på koranen på samme måde, som jeg ser på Hitlers Mein Kampf. Den er krigerisk. (…) At hade islam er ikke en fobi, men bare ren fornuft. (…) Islam kan sammenlignes med en multiresistent bakterie, der æder sig ind i samfundskroppen. Den sidder og venter på at angribe hele sammenholdsorganismen, slå alt ihjel på sin vej for at kunne oprette kalifatet.”
Af andre aktiviteter kan også nævnes, at hun fungerede som sekretær i støttegruppen for den nazistiske provokationskunstner Dan Park.  I Danmark har hun gjort sig bemærket som fast deltager ved utallige For Frihed demonstrationer, ligesom hun er ansvarshavende redaktør for Facebook siden “Reredox Medkraft”, der løbende deler antimuslimsk propaganda, og hænger antiracister og journalister ud med navn og foto. 

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

På trods af anmeldelsen som massemedie, følger siden dog ikke Pressenævnets anvisninger. I januar 2018 udtalte Pressenævnet kritik af Reredox Medkraft, for i et opslag at have bragt “krænkende udsagn” om Redox’ ansvarshavende redaktør. Pressenævnet pålagde i den forbindelse Reredox Medkrafts redaktør at bringe nævnets kendelse, hvilket Ninna Martina Moeskær ikke har valgt at efterkomme.
Hverken Ninna Martina Moeskær eller Nye Borgerliges pressechef Lars Kaaber har besvaret Redox’ henvendelser.
","I 2017 dokumenterede Redox, at Ninna Martina Moeskær havde været medlem af det nynazistiske Danskernes parti siden 2016. Indmeldelsen og partiaktiviteterne skete i det skjulte, men på daværende tidspunkt skrev hun til de andre medlemmer af Danskernes Parti i partiets interne Facebookgruppe: “Alt jeg vil, er bare at være med i kampen om et Danmark …
",Redox,['Nyheder']
0,2403,https://redox.dk/nyheder/svensk-nazist-tiltalt-mordplaner-paa-journalister/,2018-08-21 10:00:13,2020-10-05 23:12:05,Svensk nazist tiltalt for mordplaner på journalister,"8. maj i år gennemførte politiet en ransagning hjemme hos nazisten Peter Holm i Sundsvall cirka 400 kilometer nord for Stockholm. Den 49-årige mand er en af de centrale krafter i Nordiska Motståndsrörelsens lokale afdeling, ligesom han frem til anholdelsen var skribent på organisationens hjemmeside.
Under ransagningen blev der fundet adskillige ulovlige våben og ammunition. Centralt for sagen er en snigmordskuffert, der var lavet, så en lyddæmpet pistol ved hjælp af en aftrækker i kuffertens håndtag kunne affyres igennem et lille hul. Der blev også fundet et haglgevær på adressen.
Peter Holm har ved flere lejligheder ageret fotograf ved bevægelsens demonstrationer. Dét, kombineret med hans skribentvirksomhed på hjemmesiden, blev brugt som argument, da bevægelsen forsøgte at forhindre politiets efterforskning. Redaktøren for organisationens hjemmeside Martin Saxlind gik nemlig til domstolene med påstand om, at de harddiske, der var beslaglagt i Holms hjem, indeholdt kildebeskyttet materiale og derfor ikke måtte undersøges af politiet. Det afviste domstolene dog.
Peter Holm ses her med orange kasket under Nordiska Motståndsrörelsens demonstration i Falun 1. maj 2017. (Foto: Researchkollektivet Redox).
På de eksterne harddiske blev der bl.a. fundet en lang række guides og bøger om snigmord og fremstilling af hjemmelavede våben og lyddæmpere. Der lå også to mapper, “Listan” og “Sundvalls Tidning”, hvori der lå personfølsomme oplysninger om to lokale journalister, blandt andet deres adresser. Begge journalister har tidligere skrevet kritisk om Nordiska Motståndsrörelsen og politiet mener, at de var Holms planlagt ofre. Udover tiltalen for to planlagte mord er han også tiltalt for ulovlig våbenbesiddelse.
I et kommuniké på sin hjemmeside har Nordiska Motståndsrörelsen erklæret, at Peter Holm er udsat for et justitsmord, at han ikke har haft planer om at begå mord og at sagen er politisk forfølgelse af organisatione. De skriver blandt andet: “Den Nordiske Modstandsbevægelse vil aldrig lade folkefjendtlige kræfter sætte dagsordenen for vores forhold til vores medlemmer. I stedet laver vi vores egen undersøgelse af alle sådanne tilfælde. I denne undersøgelse er der ikke fundet noget forkert ved medlemmets gøren og laden, og vi står således helt bag det pågældende medlem.”
Sidste år blev en række medlemmer i Nordiska Motståndsrörelsens afdeling i Göteborg dømt for tre bombeattentater rettet mod blandt andet et flygtningecenter og en venstrefløjsbogcafé. Ved et af attentaterne blev en rengøringsmedarbejder alvorligt såret.
Sagen afvikles i byretten i Sundsvall torsdag og fredag i denne uge. Lørdag marcherer Nordiska Motståndsrörelsen igennem Stockholm i en forhåndsannonceret demonstration, hvor også organisationens danske afdeling har meldt sin ankomst.
","8. maj i år gennemførte politiet en ransagning hjemme hos nazisten Peter Holm i Sundsvall cirka 400 kilometer nord for Stockholm. Den 49-årige mand er en af de centrale krafter i Nordiska Motståndsrörelsens lokale afdeling, ligesom han frem til anholdelsen var skribent på organisationens hjemmeside. Under ransagningen blev der fundet adskillige ulovlige våben og ammunition. …
",Redox,['Nyheder']
0,3707,https://redox.dk/nyheder/stram-kurs-leder-bevaebnet-med-baseballbat-i-malmoe/,2020-09-07 09:41:25,2020-09-07 09:41:25,Stram Kurs-leder bevæbnet med baseballbat i Malmø,"Forrige fredag havde Stram Kurs’ partileder annonceret endnu en koranafbrænding. Denne gang var destinationen Malmø. Men svensk politi ville ikke give ham demonstrationstilladelse og endte med at forhindre ham i at rejse ind i landet. I stedet blev han udstyret med et to-årigt indrejseforbud. Han klagede over indrejseforbuddet på stedet.
Selvom Paludan ikke selv nåede frem tog en række af hans nærmeste folk turen over broen. De kørte til Malmø-bydelen Rosengård, hvor de på en cykelsti brændte en koran.
Bevæbnet med bat
Det højreorienterede netmedie Samhällsnytt, der har tætte bånd til Sverigedemokraterna, har offentliggjort en video fra hændelsen. I videoen ser man John Lydeking Andersen, der sidder i Stram Kurs’ rigsledelse, være bevæbnet med et baseball-bat. Det er John Lydeking Andersen, der er hovedperson i videoen og sætter ild til koranen.
John Lydeking Andersen står bag registreringen af Stram Kurs’ søsterparti Hard Line, der pt. samler vælgererklæringer for at blive opstillingsberettigede, når Stram Kurs’ opstillingsberettigelse udløber i slutningen af oktober. Indtil videre har ‘det nye’ parti indsamlet 2.201 af de krævede 20.182 vælgererklæringer.
John Lydeking Andersen erkender overfor Redox, at han var bevæbnet med et baseball-bat, men siger, at han først tog det frem fra sin bil, da en forbipasserende truede ham og de andre Stram Kurs-medlemmer med en lægte. I dagene efter hændelsen florerede der rygter på sociale medier om, at Stram Kurs-folkene var bevæbnede med en pistol. Det afviser John Lydeking pure.
“Vi er trods alt ikke kommet til væbnet krig endnu,” siger han til Redox. Han forudser, at det kan ske om 20-50 år.

Den enda filmen från koranbränningen är filmen på Samnytt, och där syns bollträet tydligt. Pistolen finns enligt vittnesmålen bakom mobilkameran. pic.twitter.com/gLBx2IVz3e
— Victor Pressfeldt (@vpressfeldt) September 1, 2020
  
På twitter deler en svensk fotograf et screenshot fra hændelsen, hvor battet kan ses.
Flere anholdte
Efter afbrændingen af koranen kørte Stram Kurs-folkene videre til Stortorget i det centrale Malmø. Her gennemførte de en mindre demonstration, selvom de havde fået afslag på demonstrationstilladelse. De spillede blandt andet bold med koranen.
Det resulterede i, at flere Stram Kurs-folk blev anholdt. Ifølge Redox’ oplysninger er tre af personerne sigtet for ‘hets mot folkgrupp’, den svenske pendant til racismeparagraffen i Danmark.
Stram Kurs har annonceret at de lørdag den 12. september vil afbrænde koranen i en række forstader til Stockholm.
","Forrige fredag havde Stram Kurs’ partileder annonceret endnu en koranafbrænding. Denne gang var destinationen Malmø. Men svensk politi ville ikke give ham demonstrationstilladelse og endte med at forhindre ham i at rejse ind i landet. I stedet blev han udstyret med et to-årigt indrejseforbud. Han klagede over indrejseforbuddet på stedet. Selvom Paludan ikke selv nåede …
",Redox,['Nyheder']
0,4703,https://redox.dk/nyheder/nu-igen-nmr-leder-smider-haandklaedet-i-ringen/,2023-02-01 16:06:38,2023-04-03 09:18:54,Nu igen: NMR-leder smider håndklædet i ringen,"Mandag i denne uge annoncerede Den Nordiske Modstandsbevægelse (NMR), at organisationens danske leder Jacob Vullum Andersen har trukket sig fra posten.
Han har været den absolutte nøglefigur i organisationens virke de senere år og var blandt andet involveret i de såkaldte krystalnatsaktioner i november 2019, hvilket senere resulterede i en fængselsstraf. Sagen fik dengang den daværende leder af NMR til at trække sig. Nu trækker Vullum sig selv.
“Ønsker organisationen alt det bedste fremover”
Vullums exit blev annonceret i organisationens podcast, der efter næsten to års inaktivitet sendte et nyt afsnit på gaden. Deri siger en af de to værter: “Jeg tror faktisk måske, at efter Jacob har forladt Modstandsbevægelsen, så er jeg nok det ældste medlem i Danmark nu her”.
Allerede lørdag havde hovedpersonen selv annonceret sit farvel til naziorganisationen. Det gjorde han i et opslag på sin private Facebook-profil. Heri lød det blandt andet:
“Tiden i Modstandsbevægelsen er nu ovre da jeg valgte at træde tilbage. Jeg ser tilbage på min tid som frihedskæmper og chef for den danske gren af Den Nordiske Modstandsbevægelse som en nødvendig, sjov og hæderlig tid og jeg ønsker organisationen alt det bedste fremover.”
Overfor Redox forklarer han i en email, at ‘intet har ændret sig’ og at ‘(Redox) kan stadig skrive at jeg er en nazist og racist’. Han fortsætter: ‘Mit arbejde i Modstandsbevægelsen er blot gjort og den kan fremover sagtens stå på egne ben langt ud i fremtiden mod sejr.’
Den absolutte topfigur
Jacob Vullum Andersen blev medlem af Den Nordiske Modstandsbevægelse i slutningen af 2017, hvor organisationen blev genoplivet i Danmark efter at have været inaktiv i en årrække. Han engagerede sig meget i NMR’s aktiviteter og aktivisme og blev hurtigt et af de mest fanatiske og dedikerede danske medlemmer.
Den Nordiske Modstandsbevægelse blev i 2017 reetableret i Danmark, og der blev afholdt et rekruteringsmøde, hvor dette billede blev taget. Yderst til venstre ses Jacob Vullum Andersen.
I sommeren 2018 blev han udnævnt til ‘aktivist’, der er en medlemsgrad i organisationen, fik sit aktivist-emblem og blev i samme omgang også udnævnt til redeleder, der er organisationens betegnelse for afdelingsledere. Han fik på dette tidspunkt ansvaret for organisationens aktiviteter i Øst- og Midtjylland, samt i Syddanmark.
I 2019 blev han landskendt, da han sammen med et andet medlem stod bag det omfattende hærværk mod den jødiske gravplads i Randers i forbindelse med årsdagen for Krystalnatten. Han blev i den forbindelse varetægtsfængslet i cirka fire måneder. Mens han sidder fængslet skriver samtlige danske medier om sagen og han bliver kendt i offentligheden med navn og ansigt.
I 2020 blev Jacob Vullum Andersen sammen med et andet NMR-medlem dømt for hærværket mod den jødiske gravplads, en række andre hærværksaktioner og for brud på racismeparagraffen for materiale delt på sociale medier. Han fik i den forbindelse en dom på et år ubetinget fængsel, som han afsonede de sidste otte måneder af i Kragskovhede Fængsel fra april til december 2021.
Efter løsladelsen blev han I februar 2022 officielt udnævnt til leder af den danske afdeling af Den Nordiske Modstandsbevægelse – en rolle han i praksis havde varetaget længe. Resten af 2022 brugte han på at genopbygge organisationen, der havde ligget i dvale mens han afsonede sin straf igennem det meste af 2021.
Du kan her læse vores store baggrundshistorie om nazilederen Jacob Vullum Andersen.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Det sidste halvår af 2022 var præget af flere konflikter med myndighederne. I august blev Jacob Vullum Andersen anholdt sammen med en gruppe NMR-aktivister, da de natten inden den første PRIDE-parade i Sønderborg opsatte homofobiske plakater i byen. I denne forbindelse fik NMR-aktivisterne ransaget deres bopæle og biler, inden at de blev løsladt.
I september sidste år blev han igen sigtet for brud på racismeparagraffen. Det skete i forbindelse med Den Nordiske Modstandsbevægelses antisemitiske aktioner under den jødiske højtid Yom Kippur i 2020, hvor han ifølge politiet havde ansvaret for at der blev delt antisemitiske materiale på NMR’s hjemmeside i forbindelse med aktionen.
Den efterfølgende måned blev Jacob Vullum Andersen sammen med en stor gruppe nordiske nazister anholdt under Den Nordiske Modstandsbevægelses uannoncerede demonstration i Oslo. Han og fem andre danske nazister bliver efterfølgende udvist fra Norge og sat på et fly tilbage til Danmark.
I oktober 2020 deltog Jacob Vullum Andersen sammen med nazister fra resten af Skandinavien i en demonstration i Berlin afholdt af det tyske naziparti Der Dritte Weg. Foto: Redox.
Ikke første gang
Det er ikke første gang Den Nordiske Modstandsbevægelses danske afdeling mister sin leder. I 2019 mistede organisationen både to afdelingsledere og den øverste danske leder. Den daværende danske leder Martin Durvad forlod organisationen mens Jacob Vullum Andersen sad varetægtsfængslet for hærværket mod den jødiske gravplads. Durvad angav i forbindelse med sin afgang krystalnatsaktionerne og konsekvenserne deraf som direkte grund til hans farvel til organisationen
Der skulle gå mere end to år inden Den Nordiske Modstandsbevægelses danske afdeling igen fik en officiel leder. Det skete i februar 2022 ved et ekstraordinært landsmøde i. Her udnævnte organisationens øverste leder, svenskeren Simon Lindberg, Jacob Vullum Andersen til landechef for den danske afdeling. Han holdt mindre end et år.
Om Vullum på 11 måneder har formået at skabe en bæredygtig naziorganisation, der kan stå på egne ben, eller om den vil kollapse ved hans fravær, som det skete da han sad i fængsel, vil den kommende tid vise. Redox følger udviklingen tæt.
Den Nordiske Modstandsbevægelses øverste leder, Simon Lindberg, har ikke besvaret Redox’ henvendelse.
","Mandag i denne uge annoncerede Den Nordiske Modstandsbevægelse (NMR), at organisationens danske leder Jacob Vullum Andersen har trukket sig fra posten. Han har været den absolutte nøglefigur i organisationens virke de senere år og var blandt andet involveret i de såkaldte krystalnatsaktioner i november 2019, hvilket senere resulterede i en fængselsstraf. Sagen fik dengang den …
",Redox,['Nyheder']
0,4353,https://redox.dk/nyheder/paludan-poserer-i-nazitoej/,2022-02-18 01:22:01,2022-02-18 01:22:01,Paludan poserer i nazitøj,"Tirsdag i sidste uge lavede Rasmus Paludan, leder af Stram Kurs, et opslag på forskellige sociale medier, der ved første øjekast kunne opfattes som at han var blevet dyrerettighedsaktivist. Men så lige til var det ikke.
I opslaget, som Paludan både delte på Facebook og Instagram, skrev han:
“En t-shirt til forsvar for isbjørnen! 300 kr. Jeg vil selv bestille en. Skal jeg bestille en med til dig også? Så skriv…. Som alle ved, så er jeg en stor dyreelsker! Jeg finder, at det er helt urimeligt, at isbjørnen (muligvis) bliver diskrimineret af andre bjørne bare, fordi den er hvid!”.
Sammen med teksten delte han et billede af en t-shirt, hvor en isbjørn er afbilledet med teksten “It’s okay to be white”.
Rasmus Paludans opslag om Thor Steinar trøjen på Facebook. Screenshot.
Med mindre skrift står der også “TS#99” og “The legendary Nordic Brand”. TS er en forkortelse for det tyske nazistiske tøjmærke Thor Steinar og t-shirten forhandles i Thor Steinars webshop.
Rasmus Paludan var dog ikke færdig med at promovere det nazistiske tøjmærke. Dagen efter, onsdag den 9. februar, delte han et billede af sig selv på Instagram og Facebook, hvor han er iklædt en hvid t-shirt med Thor Steinars logo på brystet.
Nazisternes mest populære tøjmærke
Thor Steinar blev startet i 2002 i Berlin af Axel Kopelke. Siden da har det været det mest populære tøjmærke i den internationale nazistiske bevægelse. Tøjmærket har været en vigtig del af at modernisere nazibevægelsen og ændre bevægelsens image væk fra skinheadlooket, der var udbredt i 90’erne.
Thor Steinar er i hele Europa kendt som et højreekstremt tøjmærke og er i dag forbudt at bære på flere tyske fodboldstadioner samt i det tyske parlament, Bundesdagen.
I 2004 blev Thor Steinars logo gjort ulovligt ved de tyske domstole. Det skete på baggrund af den slående lighed med symboler brugt af SS-officerer i Nazityskland. Thor Steinar fik derfor nyt logo og forsøgte at rebrande sig selv.
I Skandinavien har Thor Steinar siden 00’erne været meget brugt i nazibevægelsen. Både Svenska Motstandsrörelsen, der i dag hedder Den Nordiske Modstandsbevægelse, og Blood & Honour-pladeselskabet Nordwind Records har stået for salget af tøjet.
Redox har tidligere udgivet bogen Postboks 38, der dokumenterer forbindelserne mellem Thor Steinar og nazibevægelsen.Du kan læse Postboks 38 her.
Paludan: Forbud er idiotisk
Redox har søgt Rasmus Paludan for en kommentar. Han skriver i en email:
“Jeg synes, det er tåbeligt at forbyde tøjmærker, fordi visse personer, som man ikke bryder sig om, går i det pågældende tøjmærke. Guilt by association er i det hele taget et latterligt koncept. Thor Steinar laver nogle gange sjove t-shirts, og jeg har gået med deres tøj siden 2015, udover, at jeg går med et hav af andre tøjmærker, fx Calvin Klein, Ralph Lauren og Levi’s.
Jeg blev opmærksom på Thor Steinar, fordi det er forbudt at bære visse steder i Tyskland, hvilket er totalt idiotisk.”
","Tirsdag i sidste uge lavede Rasmus Paludan, leder af Stram Kurs, et opslag på forskellige sociale medier, der ved første øjekast kunne opfattes som at han var blevet dyrerettighedsaktivist. Men så lige til var det ikke. I opslaget, som Paludan både delte på Facebook og Instagram, skrev han: “En t-shirt til forsvar for isbjørnen! 300 …
",Redox,['Nyheder']
0,685,https://redox.dk/nyheder/danske-hoejreradikale-jubler-over-trump/,2017-01-30 18:47:28,2017-10-03 13:14:42,Danske højreradikale jubler over Trump,"Under den amerikanske valgkamp sidste år var der en vis skepsis overfor Trump på den yderste danske højrefløj. Mange var i tvivl om, hvorvidt han ville levere varen, hvis han først blev valgt. De første uger på posten tyder dog på, at den nye præsident lever op til de højreradikales forhåbninger. Således er der opbakning til weekendens indrejseforbud fra hele spektret af højrefløjsgrupper herhjemme; fra de nationalkonservative til nynazisterne.
Fra Dansk Samling lyder det:
“Dansk Samling støtter på det varmeste Donald Trumps beslutning om indtil videre at nægte udstedelse af visa til personer fra en række navngivne lande, der er kendt for at huse mennesker med terrorsympatier.”
Nye Borgerliges leder Pernille Vermund er også klar i mælet:
“I mine øjne udviser Trump rettidig omhu. Det ville klæde danske politikere at gøre det samme!”
Frit Danmark skriver:
“Ingen tvivl om hvor vores sympatier ligger – Et stort tillykke til USA med en jordnær , fornuftig og eftertænksom præsident.”
Talsmanden for For Frihed, Tania Groth, skriver:
“Ja vores egne handlingslammede “ledere” bliver sat godt i relief disse dage. Deres inkompetence står lysende klar hvilket er yderst velfortjent. Man kan kun håbe at de, ved at se en rigtig leder i USA (som jo i løbet af blot en uge har sat en stopper for vanvidet) skammer sig så meget at de selv mander sig op – dog er jeg bange for at de simpelthen ikke har det rette format.”
Fra Daniel Carlsen, formand for det nynazistiske Danskernes Parti, lyder ordene:
“Det er simpelthen klamt, at disse mennesker endnu engang spiller offerkortet og brokker sig over den utilstrækkelige overflod, som vi har givet dem. Føj! (…) Flet nu næbet! Hvis man skal kritisere noget ved indrejseforbuddet, så kan det kun være, at det er alt, alt for få, der bliver nægtet indrejse.”
 
 
","Under den amerikanske valgkamp sidste år var der en vis skepsis overfor Trump på den yderste danske højrefløj. Mange var i tvivl om, hvorvidt han ville levere varen, hvis han først blev valgt. De første uger på posten tyder dog på, at den nye præsident lever op til de højreradikales forhåbninger. Således er der opbakning …
",Redox,['Nyheder']
0,3398,https://redox.dk/nyheder/borgervaern-har-taette-koblinger-til-den-yderste-hoejrefloej/,2019-12-02 11:10:44,2019-12-02 11:10:44,Borgerværn har tætte koblinger til den yderste højrefløj,"“Guardians of Denmark er en upolitisk gruppe”. Sådan sagde Jes Peder Hansen i Randers Amtsavis den 23. november. Anledningen var, at avisen bragte en reportage om det frivillige “vagtværn.”
Men sandheden er en anden. Redox kan her dokumentere, at medlemmer af Guardians of Denmark har demonstreret og festet med grupper på den alleryderste højrefløj.
Jes Peder Hansen fungerede som borgerværnets talsmand i Randers Amtsavis. Men det er ikke det eneste sted han er aktiv. Lørdag den 9. november demonstrerede han nemlig med to håndfulde Stram Kurs-medlemmer og -sympatisører i Brønderslev i Nordjylland. På billeder fra demonstrationen kan man se Jes Peder Hansen bag et Stram Kurs-banner. I den lille demonstration deltog ihvertfald tre personer med tillidshverv i Paludans parti.
Medlemmer af Guardians of Denmark i uniformsjakker på Skanderborg station i juni 2019, hvor de mødes med andre højreradikale på vej til Mosbjerg Folkefest. (Foto: Redox)
Og sammenfaldet er ikke det eneste. Da Stop Islamiseringen af Danmark den 6. oktober demonstrerede i det centrale Århus med Rasmus Paludan som gæstetaler optrådte ihvertfald en af deltagerne i en Guardians of Denmark-jakke. Samme medlem var blandt de afbilledede medlemmer i Randers Amtsavis’ reportage.
Så langt tilbage som i sommers kan der dokumenteres sammenfald mellem Guardians of Denmark og den alleryderste højrefløj. Da det årlige Mosbjerg Folkefest, der samler højreradikale og nationalkonservative, men også folk med baggrund i nynazistiske grupper, var en gruppe fra det påståede apolitiske borgerværn til stede. Igen optrådte de i ens uniformer.
Det samme skete iøvrigt da Rasmus Paludan og Stram Kurs demonstrerede på Rådhuspladsen i København 1. juni i år. Også her deltog flere personer i Paludans manifestation iført Guardians of Denmarks uniformsjakker.
Medlemmer af Guardians of Denmark i uniformsjakker ved Stram Kurs-demonstration på Rådhuspladsen i København 1. juni 2019. (Foto: Redox)
Både Østjyllands Politi, adskillige lokalpolitikere samt borgergruppen Natteravnene har efter omtalen af Guardians of Denmark lagt afstand til borgerværnet, der altså har tætte bånd til nogle af de mest antimuslimske og racistiske partier i Danmark.
Guardians of Denmark er ikke det eneste selvbestaltede borgerværn med udspring på den yderste højrefløj. Både Danerværn, Sons of Odin samt Soldiers of Odin har lavet patruljer i nattelivet de seneste år, men ingen af dem har i dag aktivitet af betydning.
Jes Peder Hansen har ikke reageret på Redox’ henvendelser.
","“Guardians of Denmark er en upolitisk gruppe”. Sådan sagde Jes Peder Hansen i Randers Amtsavis den 23. november. Anledningen var, at avisen bragte en reportage om det frivillige “vagtværn.” Men sandheden er en anden. Redox kan her dokumentere, at medlemmer af Guardians of Denmark har demonstreret og festet med grupper på den alleryderste højrefløj. Jes …
",Redox,['Nyheder']
0,3766,https://redox.dk/nyheder/svensk-nazileder-gav-ordrer-til-krystalnatsaktion/,2020-10-11 10:41:05,2022-11-07 21:14:37,Svensk nazileder gav ordre til Krystalnatsaktion,"
Krystalnatten
Krystalnatten er navnet på starten af det, der også er kendt som novemberpogromerne. Den 9. november 1938 blev mange tusinde jødiske butikker og ejendomme i Tyskland udsat for plyndring og hærværk af nazisterne. Dagen efter var gaderne fyldt med glasskår og det ledte til navnet ‘Krystalnatten’. Dagen er en vigtig milepæl i nazisternes systematisk jødeforfølgelse.

 Det var Simon Lindberg, Den Nordiske Modstandsbevægelses (NMR) øverste leder, der gav ordren om at angribe jøder i hele Skandinavien på natten til 9. november sidste år.
Dermed satte han gang i den omfattende og meget omtalte antisemitiske aktion, der ramte danske jøder natten før årsdagen for Krystalnatten sidste år.
Det kom frem under et retsmøde fredag i retten i Randers, hvor to danske NMR-aktivister står tiltalt for hærværk blandt andet mod 84 gravsten på den jødiske kirkegård i Randers.
Læs mere om retssagen og tiltalen mod de to nazister her.
International aktion
Natten til den 9. november 2019 gennemførte Den Nordiske Modstandsbevægelse en aktion i de skandinaviske lande, hvor der blev opsat gule davidsstjerner med teksten “Jude” op på ejendomme og postkasser tilhørende jødiske foreninger og enkeltpersonet, ligesom den jødiske kirkegård blev udsat for omfattende hærværk.
På retssagens første dag blev en stor mængde teknisk bevismateriale gennemgået, heriblandt de tiltaltes interne kommunikation på den krypterede chat-app Signal. Politiet havde fået adgang til den ene af de tiltaltes telefon, hvor de fandt en lang række chattråde
vedrørende Den Nordiske Modstandsbevægelses aktiviteter.
Ordre fra Sverige
I september udsendte den ene tiltalte, Jacob Vullum Andersen, en Signal-besked til medlemmerne af NMR’s to jyske afdelinger, Rede 1 og Rede 3:
“Vigtig information. Der er kommet et direktiv fra Simon Lindberg, alle nordiske lande går sammen om en pannordisk aktion på krystalnatten natten mellem den 8 og 9. november. Vi skal anonymt angribe jødiske mål. Vi er ude efter jøder eller forretninger, der ejes af virkelige jøder. Ikke halvjøder eller zionister. Jeres opgave den næste måned er at undersøge om der er jødiske mål i jeres område. Dette er tophemmelig information.”

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Senere korrigerede Jacob Vullum Andersen udmeldingen i samme Signalgruppe:
“Jeg har netop fået besked på at aktionen på Krystalnatten ikke skal være rettet mod jødiske privatadresser, men mod butikker og kendte jøders adresser.”
Beskederne er skrevet som anklageren læste dem højt i retten. Det var ikke muligt at afskrive dem ordret i forbindelse med retsmødet.
Trods Simon Lindbergs korrektion blev der i forbindelse med aktionen også sat Davidsstjerne-klistermærker op på privatpersoners postkasser.
De to tiltalte i sagen har via deres forsvarsadvokater nægtet sig skyldige, ligesom de indtil videre ikke har ønsket at udtale sig i retten.
Den Nordiske Modstandsbevægelses øverste leder Simon Lindberg har ikke
besvaret Redox’ henvendelse. Han er ikke tiltalt i sagen.
","Det var Simon Lindberg, Den Nordiske Modstandsbevægelses (NMR) øverste leder, der gav ordren om at angribe jøder i hele Skandinavien på natten til 9. november sidste år. Dermed satte han gang i den omfattende og meget omtalte antisemitiske aktion, der ramte danske jøder natten før årsdagen for Krystalnatten sidste år. Det kom frem under et …
",Redox,['Nyheder']
0,3789,https://redox.dk/nyheder/trumps-meme-soldater/,2020-11-01 14:40:06,2020-11-01 15:20:01,Trumps meme-soldater,"Det amerikanske valg står for døren. Med forårets omfattende protester mod racisme og politibrutalitet, en hastig spredning af konspirationsteorier samt en passiv håndtering af den globale pandemi er amerikansk politik på et højt konfliktniveau. På internettet spiller alt-right miljøet, den alleryderste højrefløj, en vigtig rolle, og har gjort det fra før Trump blev valgt i 2016.
I denne artikel forsøger vi at give et indblik i alt-right-bevægelsens korte, men voldsomme historie som optakt til valget den 3. november.
Drabet
Den 11. og 12. august 2017 havde en lang række organisationer på den yderste amerikanske højrefløj samlet sig i den lille by Charlottesville i staten Virginia. De ville forhindre planerne om at fjerne en statue af sydstatsgeneralen Robert E. Lee i en park i byen. Under sloganet ‘Unite the Right’ havde de i månederne op til mobiliseret på Facebook og Discord. De samlede op mod 500 alt-right aktivister. Det var en broget skare af neokonservative hvide nationalister og deciderede nynazister, der troppede op. Det var alt-rights drøm om et stort gennembrud.
En antiracistisk moddemonstration samlede sig og der var store spændinger den første dag. På andendagen erklærede guvernøren undtagelsestilstand i staten på grund af den højreekstreme manifestation. Det forhindrede ikke en af de fremmødte højreradikale i bevidst at påkøre en stor gruppe moddemonstranter. Han sårede 19 og slog Heather Heyer ihjel.
Med et var alt-right på alles læber.
En ny tendens
Der findes ikke en præcis definition af hvad alt-right egentligt er. Men som det fulde navn, alternative right, det alternative højre, antyder, så er der tale om en bevægelse, der ihvertfald definerer sig som værende noget andet end den traditionelle højrefløj, der først og fremmest repræsenteres af det republikanske parti.
De fleste af de grupper, enkeltpersoner, medier og strømninger, der findes i alt-right-bevægelsen er racistiske, mange er også antisemitiske, homofobiske og reaktionære på mange andre politiske områder. Det er oplagt at definere bevægelsen som nazister, men det er ikke dækkende for alle dele af den. Mest af alt er alt-right-bevægelsen defineret af en digital kultur og et nybrud med gamle dage, hvad enten gamle dage betyder Ku Klux Klan eller det republikanske parti.
Men selvom bevægelsen ikke lader sig definere let, er der ingen tvivl om, at den har spillet en vigtig rolle i det seneste årtis politiske udvikling i USA.
Trumps støtte
Charlottesville-hændelserne kom til at få en meget stor betydning for alt-right bevægelsen, fordi det var kulminationen på en konfrontatorisk strategi, der indtil da havde været yderst effektiv. Donald Trumps nominering til præsidentkandidat i 2016 havde givet bevægelsen momentum. Hans efterfølgende valgsejr samme år blev set som en strategisk sejr. Det betød at alt-right-bevægelsen ved udgangen af 2016 havde fået boostet sin selvtillid gevaldigt.
Et eksempel på denne selvtillid var Breitbart News-bloggeren Milo Yiannopoulos, der turnerede universiteter i store dele af USA med sine racistiske ytringer for at opildne til protester og dermed få opmærksomhed. Det var især effektivt på den amerikanske vestkyst, hvor hans oplæg på universitetet i Berkeley i 2016 fik stor medieopmærksomhed efter der opstod kampe mellem antifascister og alt-right-folk.
Året efter, og altså få måneder inden Charlottesville, lykkedes det at samle endnu flere højreradikale til nye sammenstød i Berkeley. Det endte med at universitetet aflyste Yiannopoulos’ arrangement, hvilket fik Trump til at reagerer med et tweet og pludselig kunne alt-right-bevægelsen mærke Trumps støtte meget eksplicit.
Det var med baggrund i de konfrontatoriske succeser og Trumps støtte, at alt-right-bevægelsen indtog Charlottesville. Men 24 timer senere var en antiracistisk demonstrant blevet slået ihjel af en fra alt-right-bevægelsen og vinden vendte. Pludselig stod alt-right-bevægelsen i mediernes søgelys med et mord i fuld dagslys på samvittigheden. Og alt-right-krigerne måtte krybe tilbage til deres tastaturer.
En ny konservatisme
I de danske medier er alt-right primært blevet dækket som en ideologisk bevægelse i den ekstreme ende af det republikanske parti. Det er dog ikke helt rigtigt. Alt-right er en bevægelse, der samler forskellige forgreninger af den ekstreme højrefløj.
Southern Poverty Law Center, der gransker den yderste højrefløj, beskriver tilhængerne af alt-right som besatte af en idé om den hvide identitet som både overlegen og under angreb fra ikke-hvide identiteter. Det dækker dog over et spektrum fra den hvide etnonationalisme, som f.eks. Generation Identitær i Danmark dyrker, til rendyrket nazisme.
Mange fra alt-right er åbenlyse racister med udryddelsesfantasier om jøder og ikke-hvide. Andre prøver at camouflere deres racisme en smule, for eksempel ved at mene, at andre ‘racer’ har en eksistensberettigelse, men det betyder ikke, at de ser ikke-hvide som ligeværdige mennesker. I det hele taget bliver lighed afvist som “en farlig myte” af for eksempel den prominente alt-right-aktivist Richard Spencer.
En anden fællesnævner er en tydelig afvisning af den etablerede konservatisme i USA. Heller ikke alle i alt-right har konservative rødder. De foragter det etablerede republikanske parti og vil redefinere den amerikanske konservatisme. Et eksempel på denne redefinering er de såkaldte neo-reaktionære (ofte forkortet som NRx), der mener at staten skal formindskes og kapitalens magt fremskyndes i en sådan grad, at naturlige hierarkier vil opstå. De tror fast på ‘menneskelige biodiversitet’, der er nysprog for raceideologi, og afviser både lighedsidealer og demokrati. I deres idealverden hersker den hvide race.
En tredje vigtig fællesnævner for alt-right er en udtalt antifeminisme, der ofte flyder over i åbenlyst kvindehad.
Tea Party bevægelsen lagde fundamentet
Opgøret med den etablerede konservatisme er ikke alt-rights opfindelse. Det var den såkaldte Tea Party-bevægelse, der er en samling af personer på yderste højrefløj inden for det republikanske parti, som begyndte begyndte omvæltningen af det gamle parti.
Tea Party-bevægelsen startede i 2009 i protest mod det, de kalder et ”socialistisk skattesystem”, men havde også rødder i protester mod Obamas præsidentperiode. De havde fokus på digital kommunikation, og tonen var aggressiv og rabiat. De digitale muligheder med blogs, chats, tweets og facebookopslag blev udnyttet og det var også her at konspirationsteorier cirkulerede livligt. Det var en eksplicit strategi at skabe furore og opmærksomhed, mens sagligheden og sandhed blev vægtet mindre.
I fællesskab med den republikanske base og nyhedsstationen FOX NEWS lykkedes det at forandre klassiske konservatisme, der blev redefineret i forhold til både politik, taktik og fremtoning. Det lykkedes Tea Party-bevægelsen at mobilisere en utroligt effektiv og energisk kampagne. De pressede moderate kræfter ud af partiet eller fik dem til at miste indflydelse.
Det var i det klima, at alt-right opstod, som en understrøm af endnu mere radikale ideer, der cirkulerede på nettet.
Troldehæren kommer
Efter to valgnederlag til Obama indså republikanerne, at de havde misset den digitale revolution. Det fik dem til at satse alt på de digitale platforme, hvor Tea Party-bevægelsen stod stærkt. I kølvandet på den pressede politiske atmosfære opstod der en bølge af bloggere, twitterbrugere og internetforaer, der skulle sikre en konservativ valgsejr.
De fulgtes af en strøm af konspirationsteorier og fake news fra det yderste højre i USA.
Det virtuelle rum er alt-rights hjemmebane. De både skaber den og trives i den. De er en cyberhær, der er til stede på de kommercielle medier som Facebook, Twitter, Youtube, Instagram og Reddit, men også på de mere lukkede platforme som Discord og Telegram.
Noget af det man hurtigt kan genkende alt-right på er deres sprog. Det er udsprunget af den meget sarkastiske tone på 4chan og Reddit, men har inkorporeret et utal af racistiske og antisemitiske referencer. De joker for eksempel ofte med tallet 6.000.000 som en reference til Holocaust. Det er et mål for flere alt-right-aktivister, at man ikke kan skelne deres holdninger fra deres humor.
Det er med tiden blevet sværere for dem at være aktive på de kommercielle sider, da deres profiler bliver slettet eller deres indhold bliver slettet. De findes dog stadig, bare mere diskrete og knap så rabiate. Alt-right bruger i høj grad disse sider i deres ‘trolling’ af minoriteter og venstrefløjen.
En af alt-rights mest brugte strategier til komme ud med deres propaganda på internettet er igennem memes. Her spreder de deres hadefulde ideer gemt bag sarkastisk humor og ironi. 4chan er et af de steder hvor alt-right har været massivt til stede.
Pepe the frog er blevet alt-rights mest centrale symbol, og bliver både brugt i memes, men også bare som maskot for bevægelsen. Pepe startede oprindeligt som en potrygende karakter fra tegneserien Boys Club fra 2005, der ikke havde noget med den yderste højrefløj at gøre. Det er først senere, at den blev brugt som meme på 4chan. Herefter er Pepe med tiden blevet adopteret af alt-right og gradvist radikaliseret. I dag er Pepe et af alt-right mest centrale figurer i deres memes, men også blev et symbol for bevægelsen.
Alt-right i Danmark
Internettet er i sin essens globalt, men alligevel har det taget sin tid før alt-right-tendensen har fået fodfæste i Danmark. Det har den nu.
De seneste år har vi set et klart opsving i antallet af aktive debattører på bevægelsens vigtigste samlingspunkt, den antisemitiske satire- og nyhedsside Dagens Blæser, der er inspireret af det amerikanske alt-right-site The Daily Stormer.
På sitet skriver en håndfuld faste skribenter artikler, der bruger og fordansker begreber fra de amerikanske forbilleder. Det primære fokus er jøder og holocaust. Selv de mest banale nyheder vinkles til at handle om jøders påståede magt og til at ironisere over folkemordet på seks millioner jøder under Holocaust.
Samme personkreds står bag podcasten Radio 266B, et navn der henviser til racismeparagraffen. Her vendes dagsaktuelle emner i et snakkeformat, der krydres med voldsomt nedladende udtalelser om etniske og seksuelle minoriteter.
For et år siden var personkredsen blandt deltagerne ved det såkaldte Scandza Forum, en international konference for raceideologer, nazister og antisemitter. Det er blevet afholdt i en række byer verden over, og i oktober 2019 var turen kommet til København. Det gik dog ikke efter planen, for antifascister fandt mødestedet og indledte en blokade af konferencelokalerne, hvilket betød at cirka en tredjedel af deltagerne ikke kunne komme frem og at cateringbilen med mad ikke kunne levere forplejning til mødet.
Trods mødefiaskoen har alt-right etableret sig solidt på den danske højrefløj. Rent organisatorisk og aktivistisk er miljøet dog stadig småt og lever i skyggen af de erklærede Hitler-tro nazister i NMR og SoMe-fænomenet Generation Identitær.
Men på internettet har alt-right-tendensen fået et vist gehør i Danmark. Ikke bare fordi unge, primært mænd, tager sprogbrugen og de kulturelle referencer til sig og flytter den med over på store sites som Reddit og lignende, men også fordi kommunikationsformen adapteres af både for eksempel NMR, Generation Identitær og Stram Kurs.
NMR har et fast, tilbagevendende artikelformat på sin hjemmeside kaldet ‘Ugens memes’, hvor de deler hjemmelavede memes, der trækker på samme referencer og udtryksform som alt-right, og ovenikøbet også med samme åbenlyst antisemitiske indhold. For Generation Identitærs vedkommende ser det anderledes ud; her er der ingen antisemitisme i den udadvendte kommunikation, men den sarkastiske tone og de sproglige referencer, der når medlemmerne kommunikerer med hinanden online, ligesom organisationen bruger alt-right bevægelsens musikgenre fashwave som underlægning til sine aktionsvideoer.
Også hos Stram Kurs har alt-right været inspirationskilde. Det blev for eksempel tydeligt, da Rasmus Paludan i juni sidste år udvandrede fra et program på DR og forklarede sig med at ‘DR havde inviteret et landsforræderisk publikum bestående af betamales, normies og soyboys’. De begreber er ikke nogle, han selv har fundet på. Det er kopieret direkte fra alt-right i USA.
Alt-right klar i skyggen
Den politiske situation i USA er anspændt. Corona-krisen, forårets protester mod racisme og politibrutalitet og Trumps helt ublu angreb på demokratiske strukturer er blot nogle af de mange faktorer, der spiller ind i hvordan landet udvikler sig.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Selvom alt-right efter drabet på Heather Heyer mødte omfattende modstand og i høj grad tabte slaget om gaderne, så spiller de stadig en vigtig rolle i den massive kamp, der foregår døgnet rundt på internettet. En kamp om sandhed og løgne, og i sidste ende end kamp, der kan få stor betydning for både det amerikanske præsidentvalg og for den politiske udvikling på resten af jorden.
Der er ingen tvivl om, at alt-right-bevægelsen i de sidste døgn op mod valget og i tiden efter vil gøre hvad den kan, for at hælde benzin på bålet i USA. Derfor håber vi, at du med denne introduktion er bedre klædt på til det, der følger efter på tirsdag.
","Det amerikanske valg står for døren. Med forårets omfattende protester mod racisme og politibrutalitet, en hastig spredning af konspirationsteorier samt en passiv håndtering af den globale pandemi er amerikansk politik på et højt konfliktniveau. På internettet spiller alt-right miljøet, den alleryderste højrefløj, en vigtig rolle, og har gjort det fra før Trump blev valgt i …
",Redox,['Nyheder']
0,2198,https://redox.dk/nyheder/overblik-over-den-yderste-hojrefloj-ved-kv17/,2017-11-11 10:00:01,2018-07-12 15:55:40,Overblik over den yderste højrefløjs kandidater ved KV17,"Stram Kurs
Stram Kurs opstiller Rasmus Paludan, Kim Poulsen og K. Møller til kommunalvalget i Københavns Kommune. Sebastian Skallsø er opstillet i Rødovre Kommune. Yvonne Holm er opstillet i Hvidovre Kommune. Thomas Andersen stiller op i Kalundborg Kommune. I Glostrup Kommune er Ronnie Haakansson opstillet. Casper Mose Hansen stiller op i Albertslund Kommune.
Til Region Hovedstaden opstiller Stram Kurs Rasmus Paludan, Casper Mose Hansen, Casper Flink Olsen, Ronnie Haakansson, Kim Poulsen, K. Møller, Yvonne Holm og Sebastian Skallsø. I Region Sjælland er Thomas Andersen opstillet.
Dansk Samling
Dansk Samling opstiller Poul Sivertsen til kommunalvalget i Aarhus kommune, samt til regionsrådet i Region Midtjylland. Lone Nørgaard er opstillet i Frederiksberg Kommune.
Danmark Først
Danmark Først er navnet på en liste, der er opstillet til kommunalvalget i Vejle Kommune og til regionsrådet for Region Syddanmark. Den eneste opstillede er Karsten Holt Larsen, der er en kendt højrefløjsveteran.
Fremskridtspartiet
Fremskridtspartiet opstiller kandidater i følgende kommuner: Ringkøbing-Skjern Kommune med kandidaterne Ejnar Knudsen, Niels Erik Mortensen og Elna Elfrida Mortensen samt i Struer Kommune med kandidaten Kjeld Jensen.
Frit Danmark
Michael Ellegaard stiller igen op for sit parti Frit Danmark til både kommunalvalget i Odense Kommune og til regionsrådet i Region Syddanmark.
Antimarxisterne
Antimarxisterne er et enmandsforetagende, hvor Anders Nielsen er byrådskandidat i Esbjerg Kommune og kandidat i Region Syddanmark.
Vælgerforeningen Danmark
Vælgerforeningen Danmark stiller op til kommunalvalget i Sorø Kommune, og er en lille nationalistisk liste der drives at veteranen Hallstein Bjørnbak. Listen stillede også op ved lokalvalget i 2013, hvor de dog ikke blev valgt ind.
Vælgerforeningen Danmark har gennem årene haft forbindelse til racisitiske og nynazistiske grupper. I 2012 deltog de bl.a. i et debatmøde organiseret af Danskernes Parti, og i 2013 havde de et tidligere medlem af det nazistiske DNSB på deres opstillingsliste.
Nye Borgerlige og Dansk Folkeparti
Både Nye Borgerlige og Dansk Folkeparti stiller op på landsplan. Her vil vi ikke bruge plads på at opliste de enkelte kandidater, men følg med på redox.dk op til valgdagen, hvor vi bringer historier om enkelte kandidater.
Du kan læse mere om de enkelte partier og lister på https://kv17.redox.dk
","Stram Kurs Stram Kurs opstiller Rasmus Paludan, Kim Poulsen og K. Møller til kommunalvalget i Københavns Kommune. Sebastian Skallsø er opstillet i Rødovre Kommune. Yvonne Holm er opstillet i Hvidovre Kommune. Thomas Andersen stiller op i Kalundborg Kommune. I Glostrup Kommune er Ronnie Haakansson opstillet. Casper Mose Hansen stiller op i Albertslund Kommune. Til Region …
",Redox,['Nyheder']
0,693,https://redox.dk/nyheder/daniel-carlsen-i-nyt-raceideologisk-indlaeg/,2017-03-09 07:47:57,2017-10-20 11:09:34,Daniel Carlsen i nyt raceideologisk indlæg,"Det er ikke meget mere end en måned siden, at Redox senest kunne afsløre Daniel Carlsens raceideologiske skriverier, der dengang skete fra en anonym Facebookprofil. Nu er lederen af Danskernes Parti igang igen, denne gang på Twitter.
Læs artiklen: “Daniel Carlsen i anonymt racistisk angreb”
I sidste uge blev Daniel Carlsen far for anden gang, og han benyttede lejligheden til at dele et billede af sin nyfødte datter sammen med den nazistiske parole “De 14 Ord”, der lyder: “We must secure the existence of our people and a future for white children”.
Daniel Carlsens tweet fra den 27. februar 2017, hvor han byder sin nye datter velkommen. (Screenshot fra Twitter)
Sætningen er en af de mest benyttede paroler i den raceideologiske nynazistiske bevægelse, og blev skrevet af den amerikanske nazist David Lane. Han tilhørte den amerikanske nazistiske terrororganisation The Order, der i første halvdel af firserne stod bag et bombeangreb mod en synagoge og mordet på en jødisk journalist.
The Order, der oprindeligt hed “Det stille broderskab” lavede desuden adskillige bankrøverier for at finansiere våbenkøb, der var tiltænkt den kommende “racekrig”, som terrorgruppen opildnede til.
I Skandinavien er Daniel Carlsen ikke alene om sin samhørighed med The Order. Hans gode ven og samarbejdspartner, Stefan Jacobsson, var i starten af nullerne initiativtager til en støttegruppe for de amerikanske terrorister ved navn “Free The Order”, der havde til formål at støtte terrorgruppens medlemmer økonomisk under deres fængselsophold og sprede deres budskaber.
Stefan Jacobsson var indtil 2015 leder af Danskernes Partis svenske søsterparti, Svenskarnas Parti, og er i dag generelsekretær for det paneuropæiske parti Alliance for Peace and Freedom (APF), som Danskernes Parti indgår i.
I 2009 udgav Free The Order en bog med interviews af de fængslede terrorister. Jacobsson skrev selv forordet til bogen, der blev indledt med sætningen:
“Året var 1984 da en skare mænd gik fra ord til handling”.
Daniel Carlsen har ikke ønsket at udtale sig til Redox.
","Det er ikke meget mere end en måned siden, at Redox senest kunne afsløre Daniel Carlsens raceideologiske skriverier, der dengang skete fra en anonym Facebookprofil. Nu er lederen af Danskernes Parti igang igen, denne gang på Twitter. Læs artiklen: “Daniel Carlsen i anonymt racistisk angreb” I sidste uge blev Daniel Carlsen far for anden gang, …
",Redox,['Nyheder']
0,3361,https://redox.dk/nyheder/nmr-leder-faengslet-for-antisemitisk-haervaerk-i-randers/,2019-11-13 20:01:59,2022-11-07 21:14:11,NMR-leder fængslet for antisemitisk hærværk i Randers,"Jacob Vullum Andersen har været en af de helt centrale figurer i Den Nordiske Modstandsbevægelse (NMR) i Danmark de seneste år. De næste fire uger har han dog ikke mulighed for at dirigere organisationens jyske aktivister, for onsdag eftermiddag blev han varetægtsfængslet. Det skete efter weekendens hærværk mod den jødiske kirkegård i Randers, der skete samtidig med en række chikaneaktioner rettet mod jøder i Danmark.
Tirsdag aften anholdte Østjyllands Politi Jacob Vullum Andersen samt en 27-årig mand fra Randers, S.L.K. De to er sigtet for det omfattende hærværk i forbindelse med 81-årsdagen for Krystalnatten. De er, udover hærværk, også sigtet for §266b, den såkaldte racismeparagraf, da det er politiets umiddelbare opfattelse, at motivet for hærværket har været “at forhåne en bestemt befolkningsgruppe på baggrund af deres religion.”
Begge de sigtede nægter sig skyldig.
Nøglefigur i naziorganisation
Jacob Vullum Andersen har været aktiv i NMR siden opstarten af den danske afdeling i efteråret 2017, og er en af organisationens mest fremtrædende og aktive medlemmer i Danmark. Han har deltaget i stort set alle NMR’s demonstrationer, torvemøder og lignende offentlige aktiviteter siden da.
Han var blandt andet med, da organisationen med opbakning fra den svenske moderafdeling marcherede i København i april, ligesom han har deltaget i den svenske afdelings 1. maj-demonstrationer i både 2018 og 2019.
Jacob Vullum Andersen ses her midtfor, ved NMR’s demonstration i den svenske by Kungälv 1. maj i år. Foto: Redox.
Fra Vestjylland til Hobro
Indtil for nylig boede Jacob Vullum Andersen i Vestjylland, nærmere bestemt i Hemmet mellem Ringkøbing og Varde. I den periode var der, som Information har dokumenteret på et kort over NMR’s offentliggjorte ‘kamprapporter’, et meget højt aktivitetsniveau i netop Ringkøbing-området.
I dag er NMR fuldstændigt inaktive i området. Det skyldes at Jacob Vullum Andersen tidligere på året flyttede til Hobro. Derfor har både Hobro, men også nærliggende Randers, set en voldsom øgning i nazistisk propaganda og aktioner. Den seneste tid har naziorganisationen kørt en kampagne målrettet folkeskoler, der er blevet besøgt med propagandamateriale. Så sent som tirsdag i denne uge offentliggjorde den nazistiske organisation, at to skoler i netop Randers havde fået besøg.
En udvikling, der altså foreløbigt kulminerede med weekendens hærværk på den jødiske kirkegård.
Det i øvrigt ikke første gang, at bevægelsen åbent bedriver antisemitisk propaganda. Sidste efterår kørte NMR kampagnen “Holocaust er fup” og i april i år opsatte de plakater med teksten “Tillykke med dagen” og et foto af Adolf Hitler flankeret af organisationens eget logo. Plakaterne blev opsat på naziførerens fødselsdag 20. april.
Afviste at stå bag hærværk
Jacob Vullum Andersen, der nu er sigtet for hærværket i Randers afviste mandag overfor Ritzau, at han eller NMR havde noget med hærværksaktionen at gøre.
“Jeg synes personligt, at det er respektløst at gå efter gravpladser. Der burde man have respekt for gravfreden. Men jeg kan have forståelse for, at personer med kendskab til jødernes forbrydelser kan have svært ved at tøjle deres vrede,” sagde han til nyhedsbureauet.
Den udlægning har retten i Randers altså ikke købt. Randers Amtsavis skriver nemlig følgende om retsmødet:
“Dommer Marianne Sonne fortalte i forbindelse med kendelsen om varetægtsfængsling i sagen, at den begrundede mistanke havde baggrund i fund af olivengrøn maling på beklædningsgenstande hos begge de sigtede. Desuden blev der fundet en pensel med rester af olivengrøn maling, samt to pakker balloner med rester af grøn maling.
Udover det belastende malingsfund havde Østjyllands Politi fundet en sms-samtale mellem de to sigtede på den 27-åriges mobil, som netop handler om maling i en ballon.”

https://redox.dk/wp-content/uploads/2019/11/Hærværk-i-Randers-version-2.mp4
Hærværket på Østre Kirkegaard i Randers gik ud over 84 gravsten der blev overhældt med olivengrønmaling og væltet. Video: Redox.
Redox følger sagen. Har du oplysninger hører vi gerne fra dig på redox@redox.dk.
","Jacob Vullum Andersen har været en af de helt centrale figurer i Den Nordiske Modstandsbevægelse (NMR) i Danmark de seneste år. De næste fire uger har han dog ikke mulighed for at dirigere organisationens jyske aktivister, for onsdag eftermiddag blev han varetægtsfængslet. Det skete efter weekendens hærværk mod den jødiske kirkegård i Randers, der skete …
",Redox,['Nyheder']
0,2570,https://redox.dk/nyheder/konservativt-lokalraadsmedlem-aktiv-i-fascistisk-organisation/,2018-12-14 07:37:12,2019-08-29 12:37:03,Konservativt lokaludvalgsmedlem aktiv i fascistisk organisation,"Pressenævnet har udtalt kritik af artiklen. Læs kritikken her og her.
Ida Malu Ourø Jensen er på mange måder en klassisk ungdomspolitiker. Uddannet cand.scient.pol fra Københavns Universitet, studenterjob i en interesseorganisation (Dansk Industri) og et ophold i Bruxelles med trainee- og assistentstillinger i EU-parlamentet og -kommissionen. Med en fortid i Radikal Ungdom er hun i dag medlem af Det Konservative Folkeparti.
En ting adskiller hende dog fra de mange andre unge i storbyerne, der drømmer om en karriere på Christiansborg. For samtidig med at Ida Malu Ourø Jensen repræsenterer Det Konservative Folkeparti i Nørrebro Lokaludvalg, så er hun også aktiv i den fascistiske organisation Generation Identitær.
Kage til Støjberg
Ida Malu Ourø Jensen stod frem, dog uden navn, på Generation Identitærs hjemmeside i juni i år. Det skete, da organisationen aktionerede for at lukke Europas ydre grænser og i den forbindelse afleverede en kage i Integrationsministeriet med Inger Støjberg som modtager. På kagen stod der ‘Byg Fort Europa’. I følgebrevet til kagen lød det blandt andet: “Får vi sikret de ydre grænser og stoppet for masseindvandringen, behøver du aldrig at købe en kage igen.”
Det er nye toner fra Ida Malu Ourø Jensen, der ellers i efteråret 2015 roste Berlingske erhvervsredaktør, da denne foreslog at hjælpe flygtninge i arbejde. I et tweet skrev hun tak til redaktøren “for pragmatisme i flygtningedebatten”.
I dag er ungdomspolitikeren gået over i den anden grøft. Generation Identitær er en del af den tværeuropæiske bevægelse af samme navn, der udspringer af den franske nyfascistiske bevægelse. I mange lande har organisationen tætte personoverlap til nynazistiske kredse, ligesom efterretningstjenester flere steder i Europa overvåger organisationens aktiviteter. For nylig bragte Al Jazeera første del af en dokumentar, der blandt andet viser, hvordan den franske moderafdeling af Generation Identitær begår racistiske overfald. Som både Redox og andre medier tidligere har dokumenteret, så tager Generation Identitær, også i Danmark, udgangspunkt i en biologisk raceforståelse, hvor etnicitet spiller en afgørende rolle for hvem, der kan kalde sig danskere.
Du kan læse mere om Identitærs ideologi i denne artikel.
I Nørrebro Lokaludvalg, hvor Ida Malu Ourø Jensen altså repræsenterer Det Konservative Folkeparti, er hun en del af den arbejdsgruppe, der hedder ‘Social’. I beskrivelsen lyder det, at Identitær-aktivisten og de andre arbejdsgruppemedlemmer skal “støtte op om tiltag på Nørrebro, der giver længere levealder, færre kroniske syge og mindre ulighed på sundhedsområdet. Derudover at bekæmpe ensomhed og styrke fællesskabet og den sociale sammenhængskraft på Nørrebro.”
KU-formænd: Generation Identitær “nynazister” og “tenderer til fascisme”
Det er ikke første gang, at unge konservative havner i Generation Identitær. Tidligere på året kunne Redox fortælle, at det tidligere medlem af Konservativ Ungdom Kaj Oldenburg nu var aktiv i den fascistiske organisation.
Dengang sagde den daværende landsformand Andreas Weidinger:
“(…) på vegne af Konservativ Ungdom tager jeg og hele organisationen afstand fra Identitær og alt hvad de står for. Det har jeg også gjort offentligt, hvor jeg bl.a. har betegnet dem som nynazister (det er i hvert fald det mest rammende begreb, jeg kan komme på). (…) Det er ikke foreneligt, at være medlem af KU og Identitær. Det har vi heller ikke oplevet at nogen har været, så vi har ikke haft nogen sager i den henseende.”
Dengang fortalte han, at der i København havde været en konflikt mellem KU’s lokale medlemmer og folk fra Identitær.
“Jeg ved, at nogle fra Identitær har været i KU Københavns lokaler til et arrangement, fordi nogle fra København-lokalforeningen fortalte om, hvor crazy de typer fra Identitær var. De kom mest af alt for at spille smarte til et oplæg og udskamme KUerne for at være ”radikale” og lignende. Vi har diskuteret Identitær på vores interne grupper, hvor selv vores mest nationalkonservative medlemmer tager afstand fra dem, så jeg tror ikke rigtig, at der er så meget at hente,” lød det tilbage i maj fra Andreas Weidinger.
Også KU’s nye formand tager skarpt afstand fra fra Generation Identitær. Han fortæller, at Ida Malu Ourø Jensen ikke er medlem af ungdomsorganisationen, og uddyber:
“Det første jeg gjorde, da jeg blev landsformand, var at tage en principbeslutning i Konservativ Ungdom, om at hvis man er medlem af Generation Identitær, så er det foreningskadelig virksomhed og så bliver man smidt ud med det samme. Jeg mener, at vi har en pligt som centrum-højre parti til sætte hegnpælene i forhold til hvor langt til højre man må gå. Det har vi et ansvar for, og det var også derfor vi tog den beslutning. Hvis man er helt ude på højrefløjen, hvor man tenderer til at være fascist, så har man ikke noget at gøre i Konservativ Ungdom”.
Konservativ lokalformand: Hun er velkommen
Anderledes toner lyder dog fra Andreas Boisen, der er formand for Det Konservative Folkepartis afdeling i København. Han fortæller, at han i forbindelse med Ida Malu Ourø Jensens indtræden i Nørrebro Lokaludvalg havde en samtale med hende, hvor de bl.a. talte om, at hun havde været aktiv i Generation Identitær. Ida Malu Ourø Jensen lovede ifølge Andreas Boisen, at hun ikke længere var aktiv. Han kan ikke huske, hvornår den samtale fandt sted.
“Hun havde været til nogle arrangementer (i GI, red.), men var det ikke mere og hun var meget fast besluttet på at sidde i Nørrebro Lokaludvalg og repræsentere Det Konservative Folkeparti. Det var jeg glad for, for jeg synes, at hun er en ung dynamisk pige, som har sine meningers mod og har sine holdninger til tingene, og egentlig heller ikke er bleg for at sige det og tage de kampe, der nu engang skal tages.”
Han har dog alligevel forsøgt at blive klogere på Generation Identitær:
“Der er flere ting, der er vigtige for mig. Et: Hun er ikke medlem og hun er ikke aktiv og det har hun ikke været i mere end et halvt år. To: At Generation Identitær i Danmark på intet tidspunkt har udført nogen aktioner, der har været voldelige. Din vinkel ligger i, at det er en problematisk organisation og jeg kan faktisk ikke forsvare den, fordi jeg ikke kender den særlig godt. Jeg har knap nok fundet ud af hvad de egentlig mener, udover at de har nogle ret firkantede holdninger til hvordan de mener, at man skal beskytte Danmark og Europa.”
Andreas Boisen vil dog gå ind i sagen, hvis det viser sig at Ida Malu Ourø Jensen har løjet om sit stop i Generation Identitær:
“I og med at hun allerede dengang sagde, at hun faktisk var stoppet med at deltage i deres aktiviteter, så har du ikke bibragt noget nyt. Hvis det viser sig, at hun måske ikke helt var stoppet alligevel, så skal vi ind og undersøge, hvad det er hun eventuelt har deltaget i eller ikke deltaget i, men lige nu er der ikke noget nyt under solen for mig.”
Ida Malu Ourø Jensen trådte ind som Det Konservative Folkepartis repræsentants i lokaludvalget i marts. Tre måneder senere, i juni i år, optrådte Ida Malu Ourø Jensen på Generation Identitærs hjemmeside i forbindelse med kageoverdragelsen til Inger Støjberg. Hun har således haft begge kasketter på i minimum tre måneder.
Redox har forsøgt at kontakte Ida Malu Ourø Jensen via email, flere sociale medier samt via Nørrebro Lokaludvalgs sekretariat for at få et interview, men hun er ikke vendt tilbage.
Opdatering 17. december: Generation Identitærs talsperson Aurelija Aniulyte har efter offentliggørelsen af denne artikel henvendt sig til Redox. Hun oplyser i en email, at Generation Identitær efter hende opfattelse ikke er fascister. Hun skriver desuden, at Generation Identitær ikke har “udgangspunkt i en biologisk raceforståelse”. Hun siger at organisationen i stedet opererer med begrebet “etnokulturel identitet”.
","Pressenævnet har udtalt kritik af artiklen. Læs kritikken her og her. Ida Malu Ourø Jensen er på mange måder en klassisk ungdomspolitiker. Uddannet cand.scient.pol fra Københavns Universitet, studenterjob i en interesseorganisation (Dansk Industri) og et ophold i Bruxelles med trainee- og assistentstillinger i EU-parlamentet og -kommissionen. Med en fortid i Radikal Ungdom er hun i …
",Redox,['Nyheder']
0,2435,https://redox.dk/nyheder/naziorganisation-i-knae-se-billederne-fra-fiaskofesten/,2018-09-13 09:29:22,2020-10-05 23:10:43,Naziorganisation i knæ – se billederne fra fiaskofesten,"12. juli 2014. På naturskønne Multebjerg Shelterplads i Nordsjælland samles omkring 40 nazister. De fleste er fra organisationen Danmarks Nationale Front (DNF), der står bag sommerfesten, enkelte er gæster fra Sverige og Tyskland.
Festen kommer kort tid efter, at DNF har forsøgt at gennemføre sin første offentligt annoncerede demonstration. Demonstrationen blev dog alt andet end en succes. Efter en antifascistisk moddemonstration brød gennem politiets afspærringer og angreb nazisterne med kasteskyts, blev nazisterne i al hast kørt ud af byen i politiets sikrede mandskabsvogne. Den mislykkede demonstration blev starten på en nedtur, der har nået sit hidtige lavpunkt for et par uger siden.
Indtil demonstrationen og sommerfesten i 2014 var DNF i en opadgående udvikling og havde fået fat i flere nye unge medlemmer fra Nordsjælland, ligesom organisationen også havde etableret sig i det jyske. Den opbakning var stadig intakt ved sommerfesten i 2014.
Her ses nazisterne i røgen fra bålet, der ihærdigt blev holdt i gang på trods af de mange regnbyger. (Foto: Researchkollektivet Redox)
Fast forward til i år. Lørdag den 25. august gennemførte DNF igen sin årlige sommerfest på shelterpladsen. Men stemningen er en anden. Trods udenlandske gæster er der kun 12 personer til stede. Regnen pisser ned store dele af aftenen. Selvom organisationens traditionsrige sommerfester har været et sted, hvor både ledelse, aktive medlemmer og mere perifære sympatisører har deltaget, så omtaler DNF efterfølgende gæsterne som “en del af den hårde kerne”.
På sin vis er det en rigtig beskrivelse, for siden demonstrationen og festen i 2014 er mange medlemmer og sympatisører forsvundet. DNF er en organisation i knæ.
Flere af de personer, der har drevet organisationen de seneste år, var end ikke til stede ved årets sommerfest. (Foto: Researchkollektivet Redox)
Der blev også tid til at skyde til måls med luftgevær ved nazisternes sommerfest, men ellers blev det mest ved øldrikning og brændehugning. (Foto: Researchkollektivet Redox)
Omfattende inaktivitet
Danmarks Nationale Front blev dannet i 2007 efter Dansk Fronts lukning og er således en organisation med en del år på bagen. I perioder har de været meget aktive med spredning af nazistisk propaganda. De seneste år er det dog gået ned ad bakke. Antallet af udadvendte aktiviteter som løbeseddelsuddelinger og klistermærkeopsætninger er nærmest lig nul og har været det længe.
Samtidig er også de interne sociale arrangementer blevet færre og mindre, selvom de i en årrække har været organisationens primære aktivitet. Antallet af fællesture til nazikoncerter og -demonstrationer i udlandet er også faldet markant. Det inaktive debatforum på DNF’s hjemmeside er også for længst blevet fjernet.
Allerede i 2016 var DNFs opbakning nedadgående, da kun omkring 30 personer deltog i sommerfesten. Her foretager de en rituel afbrænding af livsrunen, der blev benyttet i Nazityskland som symbol på sundhed, fødsel og familielivet. (Foto: Researchkollektivet Redox)
Flere i inderkernen har stiftet familie og derefter blevet inaktive, ligesom skilsmisser og stofmisbrug også har påvirket medlemssammensætningen.
Skibonit i retten
Lokalafdelingen i Skive er også stort set gået i sig selv igen efter sidste efterår, hvor DNF havde planlagt en hemmelig march i Viborg. Planen blev dog afsløret af Redox og demonstrationen blev i stedet aflyst.
Afdelingslederen Paw Pinstrup Nielsen blev efterfølgende hånet på sociale medier og i TV2-programmet Natholdet, fordi han i lokale medier lagde afstand til nazismen, samtidig med at hans SS-tatovering på halsen tydeligt var synlig.
Paw Pinstrup Nielsen er sidenhen blevet tiltalt for trusler, efter han i en video på Facebook havde truet blandt andet Zenia Stampe og Redox’ redaktør. Skive-afdelingen blev yderligere svækket, da et mere perifært medlem for nylig døde.
Sydhavnen er nærmest det eneste sted, hvor DNF stadig er synlige. En lille gruppe DNF-relaterede nazister har deres daglige gang på Mozarts Plads, hvor ihvertfald en af dem, ifølge Redox’ oplysninger, står for salg af hash.
Konkurrenterne har taget over
Med de seneste års passivitet kigger DNF’erne i stedet misundeligt til Den Nordiske Modstandsbevægelse (NMB). NMB etablerede sig i Danmark sidste år og tiltrækker nu de personer, der gerne vil organisere sig i en åbenlys antisemitisk og nazistisk organisation.
NMB har tre aktive lokalafdelinger, et højt aktivitetsniveau i flere landsdele og deltager jævnligt i udenlandske demonstrationer. Det har betydet, at flowet af nye medlemmer af DNF for længst er stoppet, og at interesserede i stedet søger mod NMB, der er langt mere synlige både på gaden og online. I det perspektiv er det svært at se, at DNF lige foreløbigt kommer ud af krisen.
","12. juli 2014. På naturskønne Multebjerg Shelterplads i Nordsjælland samles omkring 40 nazister. De fleste er fra organisationen Danmarks Nationale Front (DNF), der står bag sommerfesten, enkelte er gæster fra Sverige og Tyskland. Festen kommer kort tid efter, at DNF har forsøgt at gennemføre sin første offentligt annoncerede demonstration. Demonstrationen blev dog alt andet end …
",Redox,['Nyheder']
0,2272,https://redox.dk/nyheder/ekskluderet-dfer-domt-racisme/,2018-01-23 14:16:39,2018-07-17 14:16:58,Ekskluderet DF’er dømt for racisme,"Mandag den 15. januar blev det tidligere medlem af Nørrebro Lokaludvalg og Dansk Folkeparti, Benny Hygum, dømt for at overtræde straffelovens §266b, der er bedre kendt som racismeparagraffen. Det skete, fordi han har skrevet en lang række grove og nedsættende opslag på Facebook i efteråret 2015 i forbindelse med det store mediefokus på flygtninge, der gik på motorvejen.
De grove opslag kom frem i offentligheden, da bloggen P77 i slutningen af oktober 2015 publicerede dem. Det medførte en del medieopmærksomhed og en eksklusion fra Dansk Folkeparti.
Dømt i byretten
I denne uge skulle Benny Hygum stå til ansvar for sine ytringer i Københavns Byret, hvor han var tiltalt for fem tilfælde af brud på racismeparagraffen.
Retten fandt Benny Hygum skyldig i brud på Straffelovens §266b og idømte ham en straf på 10 dages betinget fængsel med prøvetid på et år. Benny Hygum fortæller til Redox at han endnu ikke har taget stilling til om han ønsker at anke dommen.
Benny Hygum oplyser desuden, han ikke anser sig selv for at være nazist, på trods af sin deltagelse i Danskernes Partis landsmøde. Han udtaler, at han kun var med som oplægsholder for den nazistiske forsamling.
Dokumentation
Herunder kan du læse, hvilke udsagn Benny Hygum var tiltalt for:

a) At den 4. september 2015 at have lagt en video op med optagelser af flygtninge og tilføjet: “Disse udyr skulle interneres bag pigtråd, højspænding og hunde. Og så kan affaldet ellers få lov til at sulte ihjel. Forbandet afskum!!”. (Foto: P77)

b) Ved den 6. september 2015 at have lagt et billede af en Scanlines færge op og tilføjet” Jeg vil opfordre befolkningen til at indfang de indtrængende, svinebinde dem og lægge dem i vejkanten til politi eller renovation kommer forbi”. (Foto: P77)

c) Ved den 9. september 2015 i en statusopdatering at have skrevet: “Åh!!!´ ser nu billeder af de satans lykkejægerere vade skrigende og hujende af sted på motorvejen. Det er uacceptelt!!!!!!! Hvem fanden i helevede kan tro at de sataner nogensinde kunne fungere i vort samfund ????? Omring dem, brug strømpistoler og tåregas. Bind lortet, smid dem i kreaturvogne og kør dem retur til Hvor de komme fra, Middelhaven eller Tyrkiet. Jag derefter lortet ud i vandet, eller over grænsen og skyd dem, hvis de kommer tilbage. Når man ser billeder af deres opførsel bliver men saftsuseme negativ!!!! Og smid Junker ud dammen med dem.”. (Foto: P77)

d) Ved den 19. oktober 2015 kl 21.55 at have lagt et link til en videosekvens op og tilføjet “Meget stærke scener!!! Ender møgubehageligt!! Mildt sagt! Men jeg sidder og tænker at hvis denne lede ******lort, eller han ******lortevenner, skulle blive skudt af politiet (jeg beder til at de i hvert fald bliver skudt af nogen!!!), ja så ville medierne herhjemme være enige om at endnu en stakkels ****** havde været offer for ækel racisme. For sådan er det jo altid. ******** gør ALDRIG noget galt. Altid ofre! Hvem er værst, noggern der gær disse ting, eller de sataner af vores farve, som forsvarer dem?”. (Foto: P77)

e) ved den 20. oktober 2015 kl 13.30 at have lagt et link til en videosekvens af en mørk mand, der var blevet anholdt i USA op og tilføjet “Denne satan i form af en *****lort er heldigvis arresteret. Desværre blev afskummet ikke skudt ihjel. Jeg beder til at han bliver slået ihjel.”. (Foto: P77)
","Mandag den 15. januar blev det tidligere medlem af Nørrebro Lokaludvalg og Dansk Folkeparti, Benny Hygum, dømt for at overtræde straffelovens §266b, der er bedre kendt som racismeparagraffen. Det skete, fordi han har skrevet en lang række grove og nedsættende opslag på Facebook i efteråret 2015 i forbindelse med det store mediefokus på flygtninge, der …
",Redox,['Nyheder']
0,4349,https://redox.dk/nyheder/afhoppet-nazileder-vi-fik-ordre-til-at-bevaebne-os/,2022-02-16 01:03:00,2022-02-16 01:03:00,Afhoppet nazileder: “Vi fik ordre til at bevæbne os.”,"I 2016 blev Jimmy Thunlind aktiv i Den Nordiske Modstandsbevægelses svenske hovedafdeling, der allerede på daværende tidspunkt var nordens største og mest militante naziorganisation. Han steg i løbet af få år hurtigt i organisationens interne hieraki, og blev i 2019 udnævnt til leder af organisationens lokalafdeling i Stockholm, rede 8 og fik titlen redeleder.
Han var fanatisk nazist, dedikerede sit liv til Den Nordiske Modstandsbevægelse og optrådte gentagne gange som taler ved organisationens demonstrationer.
I 2021 forlod han og organisationen. Nu står han frem i et stort interview med Dagens Nyheter, hvor han fortæller om organisationens illegale aktiviteter, der blandt andet består af planlagte overfald på politiske modstandere og tidligere medlemmer, men også indkøb af ulovlige våben.
I NMR findes der farlige mennesker med adgang til våben og sprængstoffer.
Jimmy Thunlind siger i interviewet, at han føler sig forpligtet til at fortælle det han ved om organisationen.
“I NMR findes der farlige mennesker med adgang til våben og sprængstoffer. Folk som meget vel kunne begå volds- og terrorhandlinger,” siger han til Dagens Nyheter.
“Brække ben eller slå knæskallerne i stykker”
I interviewet med Dagens Nyheter fortæller Jimmy Thunlind om hvordan han som redeleder i Den Nordiske Modstandsbevægelse har været med til at beslutte, at politiske modstandere og afhoppede medlemmer skulle overfaldes.
I interviewet fortæller han om et konkret overfald på en venstrefløjsaktivist, som Den Nordiske Modstandsbevægelse havde set sig sure på aktivisten, fordi han granskede og hængte højreekstremister ud på internettet.
Først kortlagde nazisterne aktivistens færden, hvorefter de maskerede og bevæbnede lå på lur udenfor aktivistens hjem. Da han dukkede op angreb de ham: Først med peberspray, derefter slog de ham både med og uden slagvåben i ansigtet og på resten af kroppen. Aktivisten fik alvorlige skader, der måtte behandles på hospitalet. Overfaldet blev politianmeldt, men er aldrig blevet opklaret.
“Vi var tilfredse. Han stoppede sit engagement. Det var jo formålet,” forklarer Jimmy Thunlind om overfaldet. Han bekræfter, at gerningsmændene bag overfaldet var NMR-medlemmer. Han var selv med til at tage beslutningen om at venstrefløjsaktivisten skulle ”åtgärdas” som nazisterne kaldte det.
Våben som hammere, knive og knojern kan anvendes
Han forklarer hvad begrebet “åtgärdas”, der til dansk oversættes bedst som “håndteres”, dækker over internt i naziorganisationen:
“At give en ordentlig lektie. Ikke mishandle så offeret omkommer. Men måske brække ben eller slå knæskallerne i stykker. Våben som hammere, knive og knojern kan anvendes,” lyder det til Dagens Nyheter.
Jimmy Thunlind fortæller, at ordren til overfaldet kom fra højeste sted i Den Nordiske Modstandsbevægelse. Han forklarer til avisen, at han selv har været med til at beslutte lignende overfald.
“Ved fem forskellige tilfælde var jeg med til, at vi fik ordrer om at mishandle mennesker. Enten poltiske modstandere, fra AFA eller lignende, eller afhoppere fra os.”
Ordre om bevæbning
Det er dog ikke kun slag- og stikvåben som Den Nordiske Modstandsbevægelse har fat i. Jimmy Thunlind fortæller ligeledes i interviewet med Dagens Nyheter, at der i foråret 2020 blev givet ordre til at påbegynde en bevæbning af organisationen.
Den 28. marts 2020 blev organisationens redeledere indkaldt til et møde i en skov udenfor den svenske by Skara, hvor der blev givet en ordre om at påbegynde våbenindkøb. Han siger i interviewet:
“Vi måtte ikke tage vores mobiler med. I skoven gav en af cheferne ordren.”
Vi fik ordre om at bevæbne os. At skaffe automatvåben, håndgranater og sprængstoffer. Og det gjorde vi også.
Thunlind fortsætter:
“Vi fik ordre om at bevæbne os. At skaffe automatvåben, håndgranater og sprængstoffer. Og det gjorde vi også.”
Jimmy Thunlind forklarer, at NMR’s øverste leder ikke selv deltog ved mødet i skoven, men at Thunlind selv vurderer, at ordren om bevæbning kom fra øverste sted:
“Ledelsen skal kunne benægte, at de har noget med dette at gøre. Men det var soleklart, at ordren kom fra rigsledelsen.”
Den afhoppede nazileder forklarer, at motivet til ordren om den påbegyndte bevæbning var den på det tidspunkt helt nye pandemi-situation. Nazisternes analyse var ifølge ham, at samfundet hurtigt ville gå ned af bakke og at NMR derfor skulle have våben for at kunne forsvare sig.
Våbenindkøb gennem kriminelle netværk
Efter mødet i skoven gik NMR’s medlemmer igang med at skaffe kontakter til kriminelle grupper med formålet at indkøbe våben. Jimmy Thunlind forklarer i interviewet med Dagens Nyheter:
“Vi skaffede en kontakt i den kriminelle verden. Så skete de første indkøb igennem den kanal.”
Han fortsætter:
“En gang måtte vi vente på en leverance fra Balkan. Vi kunne ikke få våbene til rette tid for de skulle til en kriminel gruppe i Stockholm i stedet. Det hastede mere, så vi måtte vente lidt”.
Våben og bomber en fast del af Den Nordiske Modstandsbevægelse
Det er langt fra første gang at medlemmer af Den Nordiske Modstandsbevægelse beskæftiger sig med våben og sprængstoffer.
De seneste måneder er to tidligere medlemmer af NMR blevet anholdt og fængslet i to forskellige sager om våben og sprængstoffer.
I november blev et 25-årigt tidligere svensk NMR-medlem anholdt og fængslet, mistænkt for at have forberedt bombebygning og fremstilling af skydevåben.
I midten af januar blev et andet tidligere NMR-medlem anholdt, sigtet for almenfarlig ødelæggelse, efter politiet havde fundet sprængfarlige stoffer i hans hjem.
fremstilling af skydevåben af rørmodel et udbredt fænomen blandt medlemmer i Den Nordiske Modstandsbevægelse
Det er heller ikke første gang at NMR-medlemmer forsøger sig med selv at lave våben. I forbindelse med en retssag mod NMR-medlemmer i 2018 kom det frem, at den svenske efterretningstjeneste SÄPO havde udfærdiget en hemmelig-stemplet rapport om NMR-medlemmers besiddelse af hjemmelavede skydevåben, der kaldes “rørvåben”.
I rapporten lød det blandt andet:
“Ifølge SÄPO’s bedømmelse er fremstilling af skydevåben af rørmodel et udbredt fænomen blandt medlemmer i Den Nordiske Modstandsbevægelse (NMR). Lignende våben, komplette eller ufuldstændige, er fundet ved husransagninger ved flere mistænkte personer i organisationen.”
Det var ligeledes et sådan våben som en dansk leder i organisationen blev dømt for forsøg på at fremstille i 2020. Han blev desuden også dømt for forsøg på at fremstille en bombe.
Tidligere er tre svenske medlemmer af organisationen dømt for i vinteren 2016-2017 at have gennemført en række bombeattentater mod bl.a. en venstreorienteret café og flere flygtningeboliger i Vestsverige.
Hverken svenskeren Simon Lindberg, der er Den Nordiske Modstandsbevægelses øverste leder, eller lederen af den danske gren af organisationen har ønsket at udtale sig om sagen til Redox.
Du kan læse hele det store interview hos Dagens Nyheter her. Det er bag betalingsmur.
","I 2016 blev Jimmy Thunlind aktiv i Den Nordiske Modstandsbevægelses svenske hovedafdeling, der allerede på daværende tidspunkt var nordens største og mest militante naziorganisation. Han steg i løbet af få år hurtigt i organisationens interne hieraki, og blev i 2019 udnævnt til leder af organisationens lokalafdeling i Stockholm, rede 8 og fik titlen redeleder. Han …
",Redox,['Nyheder']
0,2419,https://redox.dk/nyheder/dfer-vil-bombe-muslimer/,2018-09-05 09:00:33,2018-10-27 15:19:19,DF’er vil bombe muslimer,"Byrådsmedlemmet for Dansk Folkeparti i Kerteminde, Knud Skov Ahrnkiel, har de seneste dage været i stormvejr i medierne, efter at det kom frem, at han opfordrede unge danskere til at bevæbne sig og udøve selvtægt mod muslimer i Danmark. Redox kan nu afsløre, at det ikke er første gang, at Ahrnkiel opfordrer til vold mod muslimer.
I september 2017 blev han irettesat af partitoppen, da han havde kaldt indvandrere for ‘parasitter’.
I søndags gentog seancen sig, da Ahrnkiel opfordrede unge til at bevæbne sig og udøve selvtægt mod muslimer. Det skete i opslag på Facebook med ordlyden:
“Fantastisk med den kulturberigelse, men hvor er vores friske ungdom henne, bør i ikke finde sammen, bevæbne jer, og sammen engang for alle fjerne den ondskab, husk med ondt skal ondt fordrives,” skrev han.
Opslaget blev dog slettet senere søndag, da DF’s partisekretær Poul Lindholm Nielsen havde været i kontakt med Ahrnkiel og truet ham med eksklusion fra partiet, hvis ikke opslaget blev fjernet.
I dag kan Redox så afsløre en række lignende udsagn på sociale medier fra Dansk Folkepartis førstemand i Kerteminde Byråd.
I februar 2016 delte han en video af et muslimsk optog i England. Følgeteksten lød: “Bomb *smiley* det kan kun gå for langsomt”.
Den 8. februar 2016 delte byrådsmedlemmet en video af et muslimsk optog i England sammen med en opfordring om at bombe det. (Foto: Screenshot fra Facebook)
Og i sommers kom turen til den danske sangerinde MØ, der under sin koncert på Skanderborg Festival i begyndelsen af august optrådte iført en elefanthue. Det er blevet tolket som en happening mod burkaforbuddet.
Knud Skov Arhnkiels reaktion på MØ’s optræden lød:
“Håber den lille underfrankeret Mø, vil mødes en mørk nat og får en på opleveren, med de dejlige islamister som hun så flot beskytter”.
Den 9. august i år kommenterede Knud Skov Ahrnkiel en Facebook-vens opslag om MØ’s optræden på Skanderborg Festival. (Foto: Screenshot fra Facebook)
Da Redox ringer til Knud Skov Ahrnkiel ønsker han ikke at udtale sig og siger:
“Jeg har ingen kommentarer til jer, fordi I manipulerer med det, jeg siger, lige som det passer jer. Det har jeg været udsat for her. Så ved du hvad, du kan bare skrive, hvad du gør, det gør du alligevel. Så jeg har ikke mere at sige til dig.”
Efterfølgende har Redox flere gange været i kontakt med DFs partisekretær, Poul Lindholm Nielsen, der her til eftermiddag kunne oplyse, at Knud Skov Ahrnkiel ikke længere er medlem af Dansk Folkeparti.
“Han har sendt en mail, hvor han melder sig ud af partiet med omgående virkning, da han ikke ønsker at skade partiet, og han er derfor løsgænger fra nu af” udtaler partisekretæren til Redox.
","Byrådsmedlemmet for Dansk Folkeparti i Kerteminde, Knud Skov Ahrnkiel, har de seneste dage været i stormvejr i medierne, efter at det kom frem, at han opfordrede unge danskere til at bevæbne sig og udøve selvtægt mod muslimer i Danmark. Redox kan nu afsløre, at det ikke er første gang, at Ahrnkiel opfordrer til vold mod …
",Redox,['Nyheder']
0,4488,https://redox.dk/nyheder/kommentar-vi-staar-overfor-en-samlet-hoejrefloejsoffensiv-mod-lgbt-ideologi/,2022-06-29 15:51:32,2022-06-29 18:07:22,Kommentar: Vi står overfor en samlet højrefløjsoffensiv mod “LGBT-ideologi”,"Højrefløjen marcherer i fælles takt i disse dage. Fra nazisterne i NMR og nyfascisterne i Generation Identitær til Dansk Folkeparti og Nye Borgerlige samt en række borgerlige debattører lanceres det ene politiske angreb efter det andet på dét, de omtaler som “LGBT-ideologi”.
Tirsdag morgen aktionerede den nyfascistiske organisation Generation Identitær plakater op ved fire partiers lokaler i København i protest mod, at borgerrepræsentantion i København støtter op om Normstormerne undervisningsarbejde, der handler om at give børn og unge et kritisk perspektiv på normer relateret til køn og seksualitet.
Aktionen er blot den seneste i den massive bølge vi har set den seneste måned.
Den nazistiske aktion Den Nordiske Modstandsbevægelse (NMR) har igennem juni måned aktioneret adskillige gange imod dét, de kalder “homolobbyen”. Det er sket med blandt andet plakater, klistermærker og lignende materiale. Parolerne er blandt andet “Knus homolobbyen” og “Der er kun to køn”.

Bombemand kortlagde LGBTQIA-miljø
Da Jesper Rosendahl Gregersen, afdelingsleder i NMR, blev dømt for sit bombeværksted i 2020 kom det frem, at han havde kortlagt LGBTQIA-klubber og tilholdssteder. Det kan du læse mere om her.

Præcis samme parole brugte Generation Identitær også, da de i midten af juni opsatte plakater ved Sex & Samfunds lokaler på Amager i København. De store røde plakater med teksten “Der er kun to køn” blev ledsaget af teksten: “Stop vanviddet”.
Både Generation Identitær og Den Nordiske Modstandsbevægelse har igennem juni gennemført en lang række aktioner rettet mod det, som Generation Identitær kalder “LGBT-ideologien” og NMR kalder “homolobbyen”.
Men de to grupperinger er ikke de eneste, der har kastet sig ind i kampen mod normkritikken og de seneste års medvind til progressive stemmer i køns- og seksualitetsdebatten.
I midten af juni lancerede et presset Dansk Folkeparti en såkaldt “anti-woke” kampagne, der blandt andet kommer til udtryk med reklamer i det offentlige rum med titlen “Det er okay at være almindelig” med undertitlen “krænkelsessyge ekstremister skal ikke bestemme over os”.
Det er dog ikke det eneste tiltag med DF-fingeraftryk. Den nystiftede forening Dansk Regnbueråd med den transkønnede Marcus Dib Jensen i spidsen blev i et blogindlæg afsløret som havende meget tætte bånd til Dansk Folkeparti, og på twitter afviser talsmanden ikke at have en fortid i partiets ungdomsorganisation. Samme talsmand optræder iøvrigt på sociale medier jævnligt med tillidsvalgte fra Nye Borgerlige. Dansk Regnbueråd har fået brev opbakning fra en lang række borgerlige debattører og medier.

LGBTQIA+
LGBTQIA+ er en forkortelse for Lesbian, Gay, Bisexual, Transgender, Queer, Intersex og Asexual. Betegnelsen bruges ofte som samlingsbetegnelse for mennesker, der ikke er ciskønnede og heteroseksuelle.

Samtidig med at den parlamentariske og udenomsparlamentariske højrefløj kører parløb om kampen mod LGBTQIA-rettigheder er der også individer på venstrefløjen, der de senere år er sprunget ud som TERFs, Trans-Exclusionary Radical Feminist. Også derfra bliver der kørt hårde kampagner mod især transkvinders eksistensberettigelse.
De seneste år er der sket mange små tiltag i den rigtige retning, når det kommer til normkritik og udvidelse af rettigheder for LGBTQIA-grupper. Men med fremskridtet følger ofte også tilbageslag. Det er dét, vi ser nu. Nazistiske voldsmænd, nyfascistiske konspirationsteoretikere, højrepopulistiske folketingsmedlemmer, borgerlige debattører og desværre også enkelte venstrefløjsaktivister driver lige nu en massiv kamp mod nogle af de mest udsatte minoritetsgrupper, der i forvejen kæmper mod markant ulighed i især sundhedsvæsnet. Racialiserede LGBTQIA-personer angribes dobbelt, når de samtidig – på grund af deres etniske eller religiøse baggrund – gøres til medansvarlige for den terrorist, der for nylig angreb i Oslo og dræbte to mennesker.

Lær og støt
Der findes en masse progressive grupper, der arbejder med området. Det er dem, der nu er under angreb. Vi har samlet en liste nedenfor, så du kan læse mere, blive klogere og støtte deres vigtige arbejde.

Sabaah
Nørrebro Pride
LGBT Asylum
TransAktion
Normstormerne
LGBT+ Danmark


Til august er der igen Pride-uge i København, og allerede nu har den højreradikale minigruppe ‘Patrioterne går live’ annonceret, at de vil gå på gaden. Officielt for at protestere mod den “muslimske terrorhandling” i Oslo, men gruppen har tidligere gjort sig i voldsomt homofobiske og racistiske tilråb, som det er dokumenteret her.
Vi står overfor en massiv bølge af had og forsøg på indskrænkning af muligheder og rettigheder for minoritetsgrupper. Det er nu vi skal stå sammen – det er nu vi skal stå imod.
Redox følger selvfølgelig udviklingen tæt. Er der noget, som du synes vi bør vide, så skriv til os på Signal på 61 77 57 89 og redox@redox.dk. Skriv hellere en gang for meget end en gang for lidt.
","Højrefløjen marcherer i fælles takt i disse dage. Fra nazisterne i NMR og nyfascisterne i Generation Identitær til Dansk Folkeparti og Nye Borgerlige samt en række borgerlige debattører lanceres det ene politiske angreb efter det andet på dét, de omtaler som “LGBT-ideologi”. Tirsdag morgen aktionerede den nyfascistiske organisation Generation Identitær plakater op ved fire partiers …
",Redox,['Nyheder']
0,646,https://redox.dk/nyheder/redox-udgiver-ny-aarsrapport/,2015-03-12 08:33:16,2017-10-20 11:44:38,Redox udgiver ny årsrapport,"Tilbageblik på 2014
I dag offentliggør Researchkollektivet Redox årsrapporten Truslen fra højre, der gennem tekst og billeder ser tilbage på 2014 på den yderste højrefløj. Det er første gang siden dannelsen af Redox i vinteren 2005-2006, at vi udgiver en årsrapport.
Download årsrapporten som pdf.
Tanken bag rapporten er at give plads til tilbageblik og analyser af de begivenheder og tendenser, der har kendetegnet den fascistiske bevægelse i 2014 i ind- og udland. Blandt andet bringer vi en reportage i tekst og billeder fra Danmarks Nationale Fronts demonstrationsforsøg ved Christiansborg i maj, der var kulminationen på flere måneders gadeoffensiv fra DNF’s side. Demonstrationen blev på mange måder den definerende begivenhed i 2014 for både den nazistiske bevægelse og for antifascistiske modstand.
Truslen fra højre
Samtidig var 2014 året, hvor debatten om politisk ekstremisme blev reaktualiseret i den offentlige debat, bl.a. med SFI’s mangelfulde og fagligt problematiske ekstremismerapport, hvor vi også selv blev beskyldt for ekstremisme. Redox’ journalistiske arbejde med at afdække det yderste højres strukturer og aktiviteter sker på baggrund af en reel trussel. De historiske erfaringer med stærke, fascistiske bevægelser, og de aktuelle, i lyset af den nye bølge af højreradikalisme i Europa, viser vigtigheden i at kende de fascistiske organisationer.
I årsrapporten bringer vi en analyse af den konkrete og potentielle trussel i Danmark, som en række nazistiske og højreradikale grupper i dag udgør i det danske samfund. Vi udpeger fem organisationer, der udgør en trussel for enten enkeltpersoner eller organisationer på venstrefløjen, inden for minoritetsgrupper eller dele af befolkningen som sådan. For os ligger denne form for trussel ikke i gruppernes ekstreme holdninger eller forhold til det parlamentariske demokrati, men i gruppernes eller medlemmernes vold eller voldparathed over for politiske modstandere.
Internationale tendenser
Vi mener at truslen fra højre er mere virkelig end nogensinde. Også internationalt, idet hovedparten af de nationale organisationer på den yderste højrefløj indgår i internationale netværk. Derfor har vi i vores årsrapport foruden det indenlandske stof bedt vores internationale samarbejdspartnere i Norge, Sverige, Finland og Tyskland om at beskrive de vigtigste tendenser i 2014 i deres hjemlige fascistiske bevægelser.
I Norge og Finland var 2014 præget af Nordfronts forsøg på at etablere søsterorganisationer til svenske SMR og manifestere sig på gadeplan i disse to lande, mens Svenskernas Partis valgoffensiv op til Rikdagsvalget i efteråret var den centrale begivenhed i Sverige. 2014 bød på flere nye organiseringer på den yderste højrefløj i Tyskland, bl.a. Pegida-bevægelsen og det nye højreparti Alternative für Deutschland.
Du kan få fat i årsrapporten på flere måder:

Meld dig ind i vores støtteforening Støttekollektivet, så får du den tilsendt gratis.
Køb den hos Revoshop.dk.
Download den her som pdf.

","Tilbageblik på 2014 I dag offentliggør Researchkollektivet Redox årsrapporten Truslen fra højre, der gennem tekst og billeder ser tilbage på 2014 på den yderste højrefløj. Det er første gang siden dannelsen af Redox i vinteren 2005-2006, at vi udgiver en årsrapport. Download årsrapporten som pdf. Tanken bag rapporten er at give plads til tilbageblik og analyser af …
",Redox,['Nyheder']
0,4164,https://redox.dk/nyheder/bornholm-ny-spidskandidat-for-nye-borgerlige-spreder-konspirationsteorier-om-corona/,2021-10-11 13:12:10,2021-11-07 16:42:33,Bornholm: Ny spidskandidat for Nye Borgerlige spreder konspirationsteorier om corona,"Corona-pandemien er i virkeligheden en konspiration, der vil transformere samfundet til en ny verdensorden med den falske virus som løftestang. Sådan lyder den dystre forudsigelse i en video delt på Facebook af Gitte Frigioni, Nye Borgerliges nye spidskandidat på Bornholm til det kommende kommunalvalg. Hun er en flittigt postende vaccine-modstander, der på Facebook fortæller om at have trodset coronarestriktioner og deltaget i arrangement på sin datters gymnasie uden test eller vaccine.
I videoen, som Gitte Frigioni delte i november sidste år, hører man den britiske konspirationsteoretiker David Icke forklare hvordan corona er ‘fake’ og bliver brugt af Bill Gates til at ødelægge den globale økonomi og stavnsbinde verdens befolkning til ydelser fra staten. Ydelser som man vel og mærke kun gør sig fortjent til ved at adlyde statens restriktioner. Videoen er blevet faktatjekket af Reuters, som beskriver David Icke som “en velkendt britisk konspirationsteoretiker”, der har fået lukket sine konti på både Youtube, Facebook og Twitter for at dele misinformation om coronavirus.
At Nye Borgerlige på Bornholms spidskandidat Gitte Frigioni selv er en aktiv vaccinemodstander og coronaskeptiker står klart, når man gennemgår hendes aktivitet på Facebook siden den første nedlukning i marts sidste år.

I perioden kan man på Gitte Frigionis Facebook væg finde mere end hundrede opslag med varierende grad af corona- og vaccineskepsis og -benægtelse. Det gælder blandt andet opslag fra kendte danske corona-benægtere som Kim Waming og Vibeke Manniche, samt adskillige opslag, der er blevet faktatjekket og tilbagebevist, som videoen af David Icke.
Nye Borgerlige-spidskandidaten har også delt historien om at den norske regering skulle blive sigtet for forbrydelser mod menneskeheden – noget der aldrig har fundet sted.
Brød restriktioner bevidst
Gitte Frigioni holder sig ikke til at sprede misinformation om corona. Hun har også bevidst og åbenlyst brudt restriktionerne. Det skete i juni i år, da hun skulle til sin datters translokation på gymnasiet.
Inden translokationen skrev Gitte Frigioni således på sin Facebook profil: “Nu bliver det spændende. Får jeg lov til at deltage i min datters translokation uden C-pas (Corona-pas red.).” Halvanden time senere skrev hun i en opfølgning i kommentarsporet, at hun var lykkedes med at komme ind.
Redox har kontaktet Gitte Frigioni. Hendes brud på restriktionerne forklarer hun sådan her:
“Jeg er sund og rask, men jeg kan ikke tåle test.”
Hvordan det?
“Nej, men jeg bliver syg, jeg har prøvet at blive testet, men jeg bliver rigtig syg af det.”
Hvordan blev du syg?
“Jamen jeg har noget, det er også derfor jeg ikke har kunne gå med mundbind og sådan noget, fordi jeg har kronisk forkølelser og lidt bihulebetændelser, så det påvirker faktisk, at jeg blev syg af det i to dage efter at jeg har taget testen, så derfor ja.”
Konspiratorisk kærestepar
Når Gitte Frigioni ikke er optaget af at skrive opslag om corona på Facebook, driver hun Bornholms Thehandel med sin mand Phillip Brandt. Samme kæreste, som tidligere var Nye Borgerliges spidskandidat på Bornholm, indtil han blev afsat efter at have kaldt Søren Brostrømfor et “korrupt møgsvin” og en “morder”. Redox har også tidligere beskrevet hvordan Phillip Brandt, mens han var folketingskandidat for Nye Borgerlige, har delt konspirationer om at 11. september var et ‘inside job’.
Udover at drive Bornholms Tehus er ægteparret også administratorer af Facebookgruppen Den Frie Presse sammen med en broget skare af vaccinemodstandere. Den Frie Presse er et forsøg på at starte et netmedie, der skal skrive kritiske historier om corona og vacciner. I den dertilhørende Facebookgruppe med samme navn, deles der flittigt konspirationsteorier såsom at vaccinen er genmanipuleret, eksperimentel og ikke fuldt godkendt, og der inviteres til at deltage i andre grupper med lignende holdninger, for eksempel en frivillig blodbank for uvaccinerede personer.
Aktion “Stop Børnevacciner”
I et forsøg på at omgå begrænsinger på Facebook har gruppen oprettet en kanal på chat-app’en Telegram. På Telegram-kanalen opfordres medlemmerne til at deltage i en aktion under navnet ‘Stop af børnevacciner’ som Den Frie Presse har planlagt.
Aktionen består af en kædebesked, der skal udsendes via sms samt en besked der skal udsendes til forældre via skolernes intranet. Der opfordres også til uddeling af brochurer og tegne budskaber om corona med kridt på gader og stræder.
I beskrivelsen af aktionens formål forklarer Den Frie Presse, at målet er at overtale forældre til ikke at lade deres børn vaccinere. Argumenterne er de samme som for voksne: Vaccinen er ikke godkendt, at vaccinen ikke skulle være sikker og at institutionerne, der har godkendt vaccinerne, er i lommen på medicinalindustrien.
Redox har spurgt Gitte Frigioni om Den Frie Presse.
I den her gruppe som du er med i – Den Frie Presse – hvor du er administrator, der bliver delt ret mange forskellige konspirationsteorier?
“Det er altså ikke mig, der er administrator. Jeg ved godt, at jeg står som medadministrator, men det er bare sådan, så hvis den bliver lukket ned eller der skete et eller andet, så er der en, der lige kunne gå ind, så jeg laver intet på Den Frie Presse.”
Men du er vel involveret i det siden du står som administrator?
“Øhh nej egentlig ikke rigtigt faktisk.”
Hvorfor er du så administrator?
“Det er bare så der er ekstra administratorer, hvis den bliver lukket ned, så er der en, der har mulighed for at holde den åben.”
Men du må vel i en eller anden grad sympatiserer med indholdet når du vælger at stå til rådighed som administrator?
“Jo men det gør jeg da også, nu følger jeg overhovedet ikke med i hvad der foregår der, nu koncentrerer jeg mig om kommunalvalget og jeg synes det er vigtigt, at vi har en fri debat og vi har ytringsfrihed, det kan vi vel være enige om alle sammen.”
Gitte Frigioni deler konspirationsteori fra hendes ægtefælle, den tidligere spidskandidat for Nye Borgerlige Philip Brandt.
Ville politianmelde Sundhedsstyrelsen
Gitte Frigioni har flere gange handlet på sine overbevisninger. Både da hun trodsede coronarestriktionerne på sin datters gymnasium, men også tilbage i juli, da Gitte Frigioni og tre andre bornholmere, som også nægtede at lade sig vaccinere, interviewet i Bornholms Tidende om deres oplevelser.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Her forklarede de, hvordan de ikke kunne komme særlig mange steder, fordi de ikke vil testes eller lade sig vaccinere. I interviewet forklarede Gitte Frigioni desuden, at de havde henvendt sig på den lokale politistation for at politianmelde Sundhedsstyrelsen, men at betjenten ikke kunne rumme det. Ifølge Gitte Frigionis betød det dog ikke, at de var færdige med processen. Hun fortalte nemlig avisen at de havde “topadvokater, der går ad rettens vej lige nu.”
","Corona-pandemien er i virkeligheden en konspiration, der vil transformere samfundet til en ny verdensorden med den falske virus som løftestang. Sådan lyder den dystre forudsigelse i en video delt på Facebook af Gitte Frigioni, Nye Borgerliges nye spidskandidat på Bornholm til det kommende kommunalvalg. Hun er en flittigt postende vaccine-modstander, der på Facebook fortæller om …
",Redox,['Nyheder']
0,703,https://redox.dk/nyheder/voldsdoemt-nazist-nu-aktiv-i-danskernes-parti/,2017-06-23 15:38:52,2017-10-03 10:23:27,Voldsdømt nazist nu aktiv i Danskernes Parti,"Da Danskernes Parti den 8. april delte løbesedler ud på gaden i Middelfart, samlede de 11 partimedlemmer hovedsagligt fra Jylland. Med i aktionen var også den voldsdømte nazist Niels Kristensen.
Torvemødet var organiseret af afdelingslederen Martin Baden Christensen, der annoncerede aktionen på sin offentlige Facebookside: “I næste måned sætter Danskernes Partis syddanske lokalafdeling kursen mod Fyn, hvor undertegnede samt et hold flittige aktivister vil gå på gaden med løbesedler. Aktionen bliver samtidig partiets første officielle på øen siden 2012.”
Efter aktionen lagde Martin Baden Christensen en række billeder fra dagen på facebook. På billederne ses Niels Kristensen sammen med partiets regionsformænd i Midtjylland og Nordjylland, Michael Flemming Gudjohnson og Morten Bent Borup, samt partiets viceformand Morten Berg. Både Morten Berg og Morten Bent Borup er tidligere medlemmer af Danmarks Nationalsocialistiske Bevægelse (DNSB), hvor de har været organiseret med Niels Kristensen.
Den i dag 55-årige Niels Kristensen har i mere end 30 år været aktiv i den danske nazibevægelse. Op igennem 90’erne og 00’erne var han en af Jonni Hansens trofaste partisoldater i DNSB. I følge eget udsagn meldte han sig ind i nazipartiet i forbindelse med sin 24 års-fødselsdag, og i 1988 deltog han i DNSB’s landsmøde i Alsted.
Op gennem 90’erne var han fast inventar ved DNSB’s demonstrationer, bl.a. i forbindelse med DNSB’s marcher til minde om Adolfs Hitlers stedfortræder Rudolf Hess i Roskilde i 1995 og i Hundige i 1998.
Jeg var klar til at forsvare mine kammerater over for pøblen
Han var også med, da DNSB i 2007 forsøgte at genoplive Hess-marchtraditionen, denne gang i Kolding. Her blev han anholdt for et voldeligt overfald på en tilskuer, som han slog ned med sin hagekorsfane og efterfølgende sparkede seks til otte gange i ryggen og nakken med sine sikkerhedssko. Han blev efterfølgende idømt en ubetinget fængselstraf på tre måneder for overfaldet.
I forbindelse med retssagen forklarede han ifølge TV2: “Jeg sigtede efter hendes overkrop. Det var rent impulsivt. Hun skulle bare have et par slag, og jeg syntes også, hun skulle have nogle spark”. I retten forklarede han, at han bar sikkerhedssko ved demonstrationen: “Jeg var klar til at forsvare mine kammerater over for pøblen”.

I midten af 2009 fik Niels Kristensen karantæne fra DNSB’s arrangementer. To uger efter at karantænen var udstået, dukkede han op ved et møde i bunkeren i Greve, hvor han ifølge Jonni Hansen opførte sig “flabet” overfor bevægelsens formand og andre DNSB-medlemmer. I en skrivelse til Niels Kristensen fra Jonni Hansen skrev sidstnævnte at “desuden lugtede du eller dit tøj meget uvasket, hvilket i sig selv kan være bortvisningsgrund fra vort fællesskab.” Dermed blev Niels Kristensens medlemsstatus ændret til passiv, hvilket betød, at han ikke måtte deltage i bevægelsens arrangementer.
Efterfølgende søgte han andre steder hen for at fortsætte sine nazistiske aktiviteter. Han har flere gange deltaget i tyske nazidemonstrationer og var også med, da en gruppe tyske nazister 1. maj 2011 angreb en venstreorienteret demonstration i den nordtyske by Husum. Under retssagen efter overfaldet i 2007 forklarede Niels Kristensen, at han havde deltaget i mellem 20 og 25 demonstrationer i Tyskland. Siden da er tallet stødt steget.
I Danmark har han bl.a. deltaget i Danmarks Nationale Fronts demonstration i København i 2014, ligesom han deltog i DNSB’s fejring af Adolf Hitlers 125 års fødselsdag samme år efter han var blevet taget til nåde i huset i Greve.
I dag er den voldsdømte nazist aktiv i Danskernes Parti.
Hverken Niels Kristensen, viceformand Morten Berg, regionsformand i Syddanmark Martin Baden Christiensen eller regionsformand i Nordjylland Morten Bent Borup har besvaret Redox’ interview-forespørgsel. Det har til gengæld Michael Flemming Gudjohnsen, der er regionsformand i Midtjylland og spidskandidat i Aarhus Kommune ved efterårets kommunalvalg. I emails til Redox skriver han: “Som Kandidat for Danskernes Parti er jeg stolt af at have deltaget i den omtalte succesfulde aktion. Men til den aktion jeg var tilstede ved, fandtes dog ingen nazister.” Han bekræfter dog, at en af de tilstedeværende ved aktionen i Middelfart hedder Niels.
Til Niels Kristensens voldsdom og aktiviteter i nazipartiet DNSB forklarer han, at “fortiden har gjort os til dem vi er, og fået os til at tro på det vi gør” og fortsætter: “hvad han tidligere har gjort eller ikke gjort, hvor han tidligere har stået politisk eller ikke stået – kan jeg ikke tage stilling til.” Han vil ikke tage stilling til om Niels Kristensen er velkommen i Danskernes Parti: “Det er ikke mig der tager stilling til hvem der er velkomne i partiet – det har vi heldigvis en formand til”.
Partiets leder Daniel Carlsen har ikke ønsket at medvirke i artiklen.
","Da Danskernes Parti den 8. april delte løbesedler ud på gaden i Middelfart, samlede de 11 partimedlemmer hovedsagligt fra Jylland. Med i aktionen var også den voldsdømte nazist Niels Kristensen. Torvemødet var organiseret af afdelingslederen Martin Baden Christensen, der annoncerede aktionen på sin offentlige Facebookside: “I næste måned sætter Danskernes Partis syddanske lokalafdeling kursen mod …
",Redox,['Nyheder']
0,580,https://redox.dk/nyheder/tavshed-hos-danskernes-partis-top/,2013-09-09 09:00:00,2017-10-20 12:04:28,Tavshed hos Danskernes Partis top,"Redox har i løbet af de sidste dage forgæves forsøgt at få Danskernes Partis ledelse til at forholde sig til de oplysninger om partiet og dets medlemmernes aktiviteter, som researchkollektivet i dag offentliggør i rapporten Demokratiske nazister
Ingen kommentarer
Partileder Daniel Carlsen har nægtet at udtale sig med den begrundelse, at han ikke ønsker at bidrage til Resaerchkollektivet Redox’ ”danskfjendtlige terrorvirksomhed”. Den linje lader det til, at resten af partitoppen og store dele af medlemsskaren har valgt følge. Hverken Morten Borup, Nicolai Boesen, Lars Hartvig, Kristian Kjærulf eller Lars Erichsen fra Danskernes Parti har således ønsket at udtale sig til Redox. Det samme gælder Daniel Carlsens kæreste Jeanette Hyttel, der afviser, at hun skulle være medlem af Danskernes Parti og i øvrigt ikke ønsker at forholde til et billede af hende på vej til nazipartiet DNSB’s vintersolhvervsfest i december 2010. Redox har derudover uden held forsøgt at komme i kontakt med ledelsesmedlemmerne Rune Lauritzen, Morten Schjetne, Peter Stendal og Kaj Vilhelmsen.
Topnazister ikke længere aktive
Holger Aanundsen, der i 2012 stoppede i Danmarks Nationale Front og siden gik ind i Danskernes Parti, udtaler følgende til Redox på baggrund af vores spørgsmål om hans medlemskab af partiet: ”Jeg er ikke længere politisk aktiv og interesserer mig ikke længere det fjerneste for politik. Det eneste jeg interesserer mig for er min familie, børn samt arbejde. Jeg har haft en snak med mit nuværende arbejde om min politiske fortid, og jeg har gjort det klart for dem, at det ikke længere har noget på sig.” Holger Aanundsen deltog i Danskernes Parti Nordjyllands opstartsmøde den 28. april 2013. Han afviser at være medlem og ønsker ikke overfor Redox at kommentere på sin fortid i DNSB og DNF: ”Det har været en længere tids udfasning. Er ikke medlem af Danskernes Parti, og kan ikke se, hvad min fortid har af relevans.”
Endelig ville Redox gerne have forholdt nazipartiet DNSB’s tidligere partiformand, Jonni Hansen, oplysninger om, at han skulle have spillet en rolle i Daniel Carlsen og de øvrige grundlæggere af Danskernes Partis brud med DNSB. Til dette havde Jonni Hansen følgende kommentar: ”Jeg forlod politik i 10. måned 2010! Flere kommentarer har jeg ikke til Redox.”
Jonni Hansen foran DNSB’s hus i Greve 5. maj 2009. Nuværende ledelsesmedlem i Danskernes Parti, Rune Lauritzen kigger frem bag Jonni Hansen (Foto: Redox).
Byrådskandidat tager afstand fra nazister
Danskernes Partis spidskandidat til kommunalvalget i Sønderborg Kommune, Johnnie Brandt Holme, ville dog gerne interviewes om sin rolle i partiet og kommentere på Redox’ afsløringer. Johnnie Brandt Holme ønsker ikke at blive slået i hartkorn med nazister: ”Jeg tager stærk afstand fra folk der heiler. Folk må have de holdninger, de har, men jeg ser meget negativt på nazismen.” Han udtaler om sit forhold til nazismen: ”Jeg tager afstand til Hitlers idé om nazismen, med folkedrab og alt det der, det ligger jeg afstand til.”
Adspurgt om, hvorvidt han også tager afstand fra medlemmer af Danskernes Parti, der også er medlemmer af nazistiske grupper, f.eks. White Pride, udtaler han: ”Indtil videre har jeg ikke mødt nogen af disse personer, så jeg kan ikke sige, at jeg vil tage afstand fra dem, så længe jeg ikke har mødt og snakket med dem og dannet mig et billede af, hvordan de er. Men selvfølgelig, hvis de er meget aktive i forskellige nazistiske grupper og går over grænsen, så vil jeg selvfølgelig lægge afstand til de, der går over grænsen.” At tre medlemmer af ledelsen i Danskernes Parti er tidligere DNSB’ere, betyder ikke, at Johnnie Brandt Holme er bange for, at ledelsen reelt er nazister, der ønsker at indføre nazisme: ”Nej, jeg ser ingen i partiet som nazister, og hvis man er nazist, så hører man ikke hjemme i Danskernes Parti”.
At partiet det første år gik ind for et diktatur og at dette var formuleret i partiets program, har han følgende kommentar til: ”Det er ikke de holdninger, partiet har mere. Da Danskernes Parti blev grundlagt, var det med temmelig mange medlemmer fra DNSB. Det var jo for størstedelens vedkommende folk med de holdninger. Men siden har man set sandheden i øjnene, at det andet dér aldrig kommer til at kunne ske. Man ændrede det fordi man kunne se, at det ikke var noget reelt og at det var en mærkelig tankegang. Havde det stået på den måde, som det stod dengang, så havde jeg ikke meldt mig ind dengang.”
Hitlers idéer var gode nok
Et andet medlem af Danskernes Parti, der ikke har noget imod at forholde sig til Redox’ oplysninger, er Joachim Holtet Jensen fra Horsens. Han bekræfter overfor Redox, at han er medlem af Danskernes Parti og bl.a. har deltaget i partiets landsmøde i august 2013. Han bekræfter endvidere, at det var et andet partimedlem fra Horsens, den tidligere DNSB’er Henrik Matthiesen, der fik ham med i Danskernes Parti. Joachim Holtet Jensen fortæller, at han kender ham fra Danish Crown-slagteriet i Horsens, hvor de begge arbejder.
Joachim Holtet Jensen (til højre) med sin kollega Henrik Matthiesen til Danskernes Partis landsmøde i Davinde i august 2013 (Foto: Redox).
På spørgsmålet om, hvordan han forholder sig til, at Danskernes Parti i sit første principprogram fra 2011 ønskede at indføre en diktatorisk styreform i Danmark, og om det er noget han støtter, svarer Joachim Holtet Jensen: ”Ja, hvis det er det der skal til, for at det virker.” Forholdt med oplysningen om, at der er flere nuværende og tidligere nazister i Danskernes Parti, og spørgsmålet om, hvorvidt han mener, at man kan bruge nazismens metoder ift. at gennemføre partiets politik om at udvise alle ikke-vestlige borgere fra Danmark, svarer han følgende:
”Overhovedet ikke, det tager jeg også afstand fra. Det hører heller ikke nogen steder hjemme. Det er ikke den måde det skal gøres på. Det kan da godt være, at der er nogen de andre, der mener det, men det er ikke min holdning til det. Jeg går ind for den fredelige løsning på det. Det er jo ikke fredeligt at slå seks millioner jøder ihjel.”
Adspurgt om, hvorvidt han går ind for etnisk udrensning, og om han mener, at det er i orden at gå ind for etnisk udrensning, svarer Joachim Holtet Jensen: ”Ja, det ville de jo også gøre det samme, hvis vi var dernede, hvis der var lige så mange af os, så ville de jo også kæmpe for deres land lige som vi gør.” Om sit eget forhold til Adolf Hitler, fortæller Joachim Holtet Jensen følgende: ”Det var forkert det han gjorde med at slå dem ihjel, men han skaffede jo også mange arbejdspladser, og han fik jo tyskerne op. Men altså alt det der med krigen det er forkert.”
Hitlers idéer var ifølge Danskernes Parti-medlemmet dog gode nok, selvom de blev udført forkert: ”Ja, idéerne bag, inden det gik galt. Men han fik jo arbejdspladser og alt sådan noget.” Redox har derudover rettet gentagende henvendelser til de øvrige medlemmer af Danskernes Parti, hvis politiske aktiviteter er omtalt i rapporten. Ingen af dem har dog besvaret vores henvendelser. Læs rapporten Demokratiske nazister her
","Redox har i løbet af de sidste dage forgæves forsøgt at få Danskernes Partis ledelse til at forholde sig til de oplysninger om partiet og dets medlemmernes aktiviteter, som researchkollektivet i dag offentliggør i rapporten Demokratiske nazister Ingen kommentarer Partileder Daniel Carlsen har nægtet at udtale sig med den begrundelse, at han ikke ønsker at …
",Redox,['Nyheder']
0,2399,https://redox.dk/nyheder/nedtur-stram-kurs-paa-noerrebro/,2018-08-18 09:00:20,2018-10-27 14:58:48,Nedtur for Stram Kurs på Nørrebro,"Med et kamerahold i ryggen begav Rasmus Paludan og nogle af hans støtter sig i dag mod Nørrebro. Her havde hans parti Stram Kurs annonceret en alternativ Pride.
Læs artiklen “Højreradikale bag alternativ Pride-parade på Nørrebro” her.
Op til demonstrationen havde Rasmus Paludan på de sociale medier stolt skrevet om antallet af tilmeldte til eventet på Facebook. Fremmødet skuffede dog fælt. Kun 10 personer udover partilederen dukkede op ved samlingen på Frederiksberg. Derfra begav minidemonstrationen ad Falkoner Allé mod Nørrebro.
I krydset mellem Jagtvej og Rantzausgade blev Paludan og hans følge imidlertid angrebet af en gruppe antifascister, der jagede dem på flugt ind i en kiosk. Herefter ankom politiet og eskorterede minidemonstrationen videre ind gennem Nørrebro.
Her var antallet skrumpet fra elleve til otte personer, der blev fulgt af antiracistiske tilråb fra lokale hele vejen til Dronning Louises Bro.
Rasmus Paludans minidemonstration bliver her filmet på vej op ad Nørrebrogade. (Foto: Researchkollektivet Redox)
En halv time senere gik en langt større Pride-parade igennem Nørrebro. Flere hundrede mennesker gik i den lokalt organiserede Nørrebro Pride, der gik fra Nørrebro Station til Blågårds Plads. De råbte blandt andet slagord mod racisme og forrest på deres banner stod der “No pride in islamophobia”.
","Med et kamerahold i ryggen begav Rasmus Paludan og nogle af hans støtter sig i dag mod Nørrebro. Her havde hans parti Stram Kurs annonceret en alternativ Pride. Læs artiklen “Højreradikale bag alternativ Pride-parade på Nørrebro” her. Op til demonstrationen havde Rasmus Paludan på de sociale medier stolt skrevet om antallet af tilmeldte til eventet …
",Redox,['Nyheder']
0,4563,https://redox.dk/nyheder/pegida-stifter-doemt-som-superstalker/,2022-10-13 00:01:12,2022-10-13 13:12:12,Pegida-stifter dømt som superstalker,"Tirsdag den 11. oktober 2022 blev en hård dag for Pegida-stifteren Carsten Thrane. Klokken 13.00 faldt der nemlig dom ved Retten i Glostrup i en meget omfattende stalking-sag med Carsten Thrane som absolut hovedperson.
Carsten Thrane stod tiltalt for ikke mindre end 59 overtrædelser af de tilhold han havde fået på nakken efter “meningsløst og systematisk”, at have forfulgt en lang række personer med tilknytning til Brandbjerg Højskole, som det hedder i domsresumet fra Retten I Glostrup. Inkluderet i disse tiltaleforhold var desuden et forhold om trusler på livet og et mindre om vold. Den 54-årige Carsten Thrane endte med at blive kendt skyldig i stort set alle forhold. Selv har Carsten Thrane hele vejen igennem nægtet sig skyldig og hævdede i retten at tilholdene ikke var tilstrækkeligt forkyndt for ham og mente i tillæg ikke, i forhold til flere af tiltalepunkterne, at tilholdene dækkede det eller dem han havde chikaneret. Retten afviste Carsten Thranes påstande og fastholdt, at Carsten Thrane udmærket kendte til tilholdenes karakter og at det var klart formuleret.
Salsakursus udløste raseri
I 2016 kunne Brandbjerg Højskole meddele Carsten Thrane, at han ikke længere var velkommen på højskolen og dennes salsakursus. Det skete ifølge TV2 efter Carsten Thrane havde udvist “grænseoverskridende adfærd” overfor kursuslederen på salsaholdet. Det fik i maj 2016 højskolen til at meddele Carsten Thrane, at han ikke længere var ønsket på højskolen. Det fik Carsten Thrane til at indlede sin voldsomme chikane.
I starten omfattede chikanen hovedsageligt højskolens forstander, Simon Lægsgaard, og højskolens daværende bestyrelsesmedlemmer. Senere kom chikanen også til at omfatte senere indtrådte bestyrelsesmedlemmer og medlemmer af højskolens repræsentantskab samt deres familier, der blev udsat for groft injurierende beskyldninger og blandt andet omtale af sygdomsforhold.
Optrådte voldsomt og ubehersket
De chikanerende henvendelser, der primært skete på mails, sms’er, telefonopkald og opslag på hjemmesider blev også sendt til politi, kommune og flere andre myndigheder, der alle havde det tilfælles at de samarbejdede med Brandbjerg Højskole. Udover de skriftlige henvendelser skete det også ved flere lejligheder at Carsten Thrane mødte op ved ofrenes arbejdspladser, hvor han ifølge domsresumet “optrådte voldsomt og ubehersket”. I et tilfælde, ved et bestyrelsesmøde på højskolen, kom Carsten Thranes opførsel så vidt, at politiet måtte tilkaldes. Selv under den netop overståede retssag fortsatte Carsten Thrane sin chikanerier.
Alt det betød, at Carsten Thrane i januar 2020 fik tilhold mod at kontakte forstanderen og fire bestyrelsesmedlemmer. Det var imidlertid langt fra nok til at holde Carsten Thrane i ro. I september 2020 blev tilholdet derfor udvidet til ganske usædvanligt at omfatte det såkaldte “organisationsforhold”, hvilket vil sige Carsten Thrane end ikke måtte kontakte højskolen, de ansatte, bestyrelsesmedlemmerne eller den daglige ledelse.
Vores erfaring viser, at der ikke er noget der kan stoppe ham.
På trods af dommen på et år ubetinget fængsel kunne der ikke spores meget anger hos Carsten Thrane, der ifølge domsresumet fastholdt over for retten, at han med “alle midler” ville kæmpe videre for at komme på det Carsten Thrane opfatter som “sit” salsakursus. På trods af dommen tør højskolens forstander ikke tro på skolen nu får fred fra Carsten Thrane og hans chikane. Adspurgt efter sagens afslutning af Vejle Amts Folkeblad om forstanderen troede på det, udtalte Simon Lægsgaard: “Nej det tror jeg desværre ikke. Selvfølgelig kan jeg have en forhåbning om, at det slutter nu, men al vores erfaring viser, at der ikke er noget der kan stoppe ham”, lød det fra forstanderen.
Den tidligere socialdemokrat Carsten Thrane ved den danske PEGIDA-bevægelse, For Friheds demonstration den 29. juni 2015. Foto: Redox.
Ikke sindssyg
I forbindelse med retssagen blev Carsten Thrane mentalundersøgt. På trods af Carsten Thranes aggressive optræden ved flere lejligheder konkluderede undersøgelsen, at Carsten Thrane ikke er sindssyg, men dog omfattet af straffelovens §69, der omhandler forstyrrelse af de psykiske funktioner. Carsten Thrane mener dog ikke selv han fejler noget og anser ifølge domsresumet sig selv som psykisk rask. Derfor vurderede retten, at der ikke var grundlag for at idømme ham psykiatrisk behandling og at han var egnet til almindelig straf.
Lad os mødes, så kan du bare slå løs på mig, så skal jeg nok slå dig ihjel bagefter.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Dødstrusler og voldsomme konsekvenser for ofrene
I løbet af retssagen blev flere ofrer for Carsten Thranes chikane ført som vidner. De kunne berette om dødstrusler og voldsom chikane. Et af vidnerne i sagen var Simon Lægsgaard, der ifølge TV2 kunne berette, at Carsten Thrane blandt andet havde kaldt ham “nazist, psykopat og idiot”, hvilket fik Carsten Thrane til at fare op i retten og hævde forstanderen løj for retten. TV2 beretter desuden, at et andet vidne fortalte i retten, hvordan Carsten Thranes henvendelser til vidnets børn havde ført til de fik hemmelig adresse. Et bestyrelsesmedlem fra højskolen kunne fortælle retten, hvordan han var blevet truet på livet i en sms fra Carsten Thrane, der skrev: “Lad os mødes, så kan du bare slå løs på mig, så skal jeg nok slå dig ihjel bagefter”. 
Et andet vidne kunne ifølge TV2 fortælle retten, hvordan hun i dag har hemmelig adresse i Jylland som følge af Carsten Thranes chikane. På trods af både flytning og tilhold opsøgte Carsten Thrane hende og hendes familie på Folkemødet på Bornholm i 2021, hvor han følger efter vidnet og dennes mand og ender med at slå ud efter manden. I dag går vidnet med overfaldsalarm som følge af chikanen.
“Grotesk og helt unødvendig ondskab”
Carsten Thrane har efter artiklen blev publiceret givet et interview til Redox om sagen.
Om konflikten med Brandbjerg Højskole siger han til Redox:
“Konflikten startede som en storm i et glas vand, det er grotesk og helt unødvendig ondskab mod mig, jeg ville have ønsket at højskolen havde indgået en dialog med mig for længe siden, så kunne det være løst på tre minutter”.
Han fortæller desuden at han selv mener at han ikke har begået “grænseoverskridende handlinger” i forbindelse med sit højskolebesøg.
Om retssagen fortæller Carsten Thrane at han har anket sagen til Landsretten og på her håber på max at blive dømt for 30-40 af forholdende samt at få en kraftig strafnedsættelse, som han regner med at kunne afvikle ved hjælp af fodlænke og samfundstjeneste.
Om retssagen siger han “Det er helt grotesk at anklageren krævede et halv års fængsel, og at dommeren så fordoblede kravet.”
Thrane mener ikke at det drejer sig om en stalkersag og at det heller ikke er en stor en af slagsen: “Denne her sag er ikke særlig omfattende set i forhold til lignende sager og den har intet med stalking at gøre, da det er en helt anden paragraf”.
Om hans position i PEGIDA fortæller han til Redox at han i 2015 fik kolde fødder og derfor trak sig fra bevægelsen og foreslog at aflyse demonstrationen. Han mener derfor ikke selv at han har været PEGIDA-stifter eller har haft noget med bevægelsen at gøre. Han anser heller ikke sig selv som værende højreradikal, og fortæller til Redox at han igennem mange år har været aktiv i Socialdemokratiet. Han udtaler “Jeg er ikke højreradikal, har aldrig været og bliver det heller aldrig”.
Han fortæller desuden til Redox at han aldrig har haft til hensigt at stifte et vagtværn på Nørrebro, men at han blot skrev det i “småsjov” på Facebook. Han tilføjer at det desuden ville være lovligt at stifte et vagtværn.
Derudover fortæller han om, at grunden til at han er dømt for vold i gentagelsestilfælde er, at han for ti år siden blev dømt for vold i forbindelse med noget “værtshustumult”, hvor han også nægtede sig skyldig.
Artiklen er den 13/10 kl 11.00 blevet opdateret med et interview med Carsten Thrane.
","Tirsdag den 11. oktober 2022 blev en hård dag for Pegida-stifteren Carsten Thrane. Klokken 13.00 faldt der nemlig dom ved Retten i Glostrup i en meget omfattende stalking-sag med Carsten Thrane som absolut hovedperson. Carsten Thrane stod tiltalt for ikke mindre end 59 overtrædelser af de tilhold han havde fået på nakken efter “meningsløst og …
",Redox,['Nyheder']
0,4099,https://redox.dk/nyheder/haandlangeren-der-ikke-maatte-vaere-med/,2021-07-12 13:40:47,2021-07-12 15:10:13,"Håndlangeren, der ikke måtte være med","I april blev Søren Lau Kjeldal, aktivist i naziorganisationen Den Nordiske Modstandsbevægelse (NMR), idømt ni måneders ubetinget fængsel for sin rolle i organisationens omfattende hærværksaktioner på årsdagen for Krystalnatten i 2019.
Der gennemførte han sammen med NMR-lederen Jacob Vullum Andersen en større aktion mod den jødiske gravplads i Randers, hvor de overmalede 84 gravsten, væltede seks og påsatte et “Jude”-klistermærke på en sidste. Samme aften kastede de to nazister maling på den lokale filial af Kronjyllands Sparekasse, hvor der på facaden af af bygningen var afbilledet en davidsstjerne.
Søren Lau Kjeldal blev desuden dømt for at have begået hærværk mod en regnbuefarvet mangfoldighedsbænk i Århus, der blev overmalet med olivengrøn maling og påført Den Nordiske Modstandsbevægelses logo.
Men selvom han altså deltog i, og blev dømt for, flere af NMR’s højtprofilerede aktioner, så har Søren Lau Kjeldals vej ind i organisationen ikke været let. Faktisk måtte han slet ikke være med, sagde den øverste svenske ledelse. Her får du historien om håndlangeren, der kom ind fra kulden.
Læs mere om Kjeldals dom for hærværk i artiklen “Nazilederens håndlanger har fået dom”.
Håndlangeren
Et af anklagemyndighedens vigtigste beviser mod nazisterne i sagskomplekset var en lang række chatkorrespondancer mellem organisationens jyske medlemmer, som blev fundet på Søren Lau Kjeldals ulåste telefon. Chatbeskederne, der blev sendt via den krypterede chat-app Signal, har desuden ført til at tre andre aktivister i organisationen er blevet tiltalt for en række hærværksaktioner udført i Den Nordiske Modstandsbevægelses navn.
Jeg skal bruge jer to til at overmale regnbuebænke i Århus
Den 4. juni 2019 oprettede Jacob Vullum Andersen en chatgruppe på Signal, hvor han tilføjede Søren Lau Kjeldal, der bor i Randers, og en aarhusiansk NMR-aktivist. Klokken 19.56 samme dag sendte han gruppens første besked, der lød:
“Jeg skal bruge jer to til at overmale regnbuebænke i Århus, der står en udenfor Ceres Park og en nede ved Tangkrogen.”
Kjeldal og den aarhusianske aktivist svarede positivt på beskeden, hvorefter de påbegyndte den konkrete planlægning.
Kort efter midnat, natten mellem den 9. og 10. juni, mødtes Søren Lau Kjeldal og den aarhusianske aktivist udenfor Tivoli Friheden, hvorefter de gennemførte hærværksaktionen.
Søren Lau Kjeldal tog toget hjem til Randers mens den aarhusianske aktivist ventede på, at det blev lyst, så han kunne tage billeder af den overmalede bænk. Klokken 10.14 bragte Den Nordiske Modstandsbevægelses danske hjemmeside, Nordfront, en artikel om hærværket under titlen “Aktion mod homolobbyen i Århus”.
Jeg vil rose jer for indsatsen med bænkene den er allerede omtalt i landsdækkende medier
Her tog organisationen ansvaret for hærværket og bragte både før og efter billeder af den nu tidligere regnbuefarvede mangfoldighedsbænk. Samme dag gav Jacob Vullum Andersen de to aktivister i chatgruppen pæne ord med på vejen:
“Jeg vil rose jer for indsatsen med bænkene den er allerede omtalt i landsdækkende medier. Jeg har lige holdt møde med Lindberg og han var imponeret.”
At rosen kom fra “Lindberg” var ikke ubetydeligt. Det er nemlig efternavnet på organisationens øverste leder, svenskeren Simon Lindberg. Og det er ikke den eneste gang han forholdte sig til Søren Lau Kjeldal.
Uønsket som medlem
Senere samme sommer chattede Søren Lau Kjeldal og Jacob Vullum Andersen sammen via Signal i forbindelse med planlægning af en større banner aktion. Her skrev Vullum Andersen:
“Jeg har drøftet dig med ledelsen i danmark, jeg er nød til at vende dig med Lindberg.”
Det er desværre ikke tilladt, at have medlemmer der har THC i kroppen

THC
Tetrahydrocannabinol (THC) er et aktivt stof i Canabis, der forårsager en euforiserende virkning.

Han fulgte op med en ny besked:
“Jeg har lige snakket med Nordenrådet, og har snakket om dig. Det er desværre ikke tilladt, at have medlemmer der har THC i kroppen. Det er pinligt hvis man bliver testet af politiet. Du kan derfor ikke være medlem, men kun støttemedlem.”
Nordenrådet er det næstøverste magtorgan i Den Nordiske Modstandsbevægelse, kun overgået af lederen Simon Lindberg. Lindberg selv sidder også i Nordenrådet.
Internt i NMR er det strengt forbudt for medlemmer og aktivister at bruge narkotiske stoffer. Dette fremgår tydeligt af deres rekruteringsmateriale hvor der står: “Brug af alle former for illegale stoffer er forbudt.”
du kan ikke være med på offentlige aktioner
Søren Lau Kjeldal svarede hurtigt, at han gerne ville være med selvom han kun måtte være støttemedlem. Kort efter vendte Jacob Vullum Andersen tilbage med en ny besked:
“Hej Søren, du kan godt være medlem, men du kan ikke være med på offentlige aktioner. Det ser dårligt ud hvis politiet tester en.”
Dette blev modtaget positivt af Søren Lau Kjeldal, der umiddelbart efter foreslog at han kunne deltage i en forestående aktion i Viborg:
“Hvis det ikke er en offentlig uddeling, kan jeg godt tage med til Viborg den 13.”
Dette godkendte Jacob Vullum Andersen på betingelse af, at Søren Lau Kjeldal videofilmede aktionen.
Søndag den 14. juli 2019 gennemførte Den Nordiske Modstandsbevægelse en uannonceret manifestation og løbeseddelsuddeling på Nytorv i Viborg. På organisationens egne billeder og videomateriale fra aktionen kunne Søren Lau Kjeldal ikke ses.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Under manifestationen mødte politiet op, og registrerede alle de deltagende nazister. Under den senere retssag vedrørende Krystalnatsaktionerne vidnede en betjent fra Østjyllands Politis efterretnings- og analyseenhed, der fortalte, at netop Søren Lau Kjeldals var blevet antruffet af politiet i en gruppe på i alt otte NMR-medlemmer på parkeringspladsen ved Circle K i Viborg i forbindelse med organisationens manifestation i juli.
Halvandet år efter bænkaktionen og Søren Lau Kjeldals skjulte deltagelse i Viborg-aktionen stod han i december 2020 for første gang frem med billede i forbindelse med en offentlig NMR-manifestation.
Søren Lau Kjeldal nægtede sig skyldig under hele retssagen, men modtog Retten i Randers’ dom på ni måneders ubetinget fængsel.
Søren Lau Kjeldal har ikke besvaret Redox’ gentagne henvendelser.
","I april blev Søren Lau Kjeldal, aktivist i naziorganisationen Den Nordiske Modstandsbevægelse (NMR), idømt ni måneders ubetinget fængsel for sin rolle i organisationens omfattende hærværksaktioner på årsdagen for Krystalnatten i 2019. Der gennemførte han sammen med NMR-lederen Jacob Vullum Andersen en større aktion mod den jødiske gravplads i Randers, hvor de overmalede 84 gravsten, væltede …
",Redox,['Nyheder']
0,3530,https://redox.dk/nyheder/den-nazistiske-bombemager-fra-hundested/,2020-05-28 10:20:03,2020-10-05 23:07:17,Den nazistiske bombemager fra Hundested,"Indtil sidste forår var Jesper Rosendahl Gregersen sjællandsk leder af naziorganisationen Den Nordiske Modstandsbevægelse (NMR). Han styrede den såkaldte “Rede 2”.
I dag er han ifølge organisationen ikke længere medlem. Den melding kom i forrige uge, samme dag som retssagen mod Jesper Rosendahl Gregersen startede i retten i Hillerød.
Her sad den 31-årige mand på anklagebænken i en af de mest alvorlige sager på den yderste højrefløj herhjemme i nyere tid. Jesper Rosendahl Gregersen var tiltalt for en lang række forhold og de to mest centrale var opsigtsvækkende: Anklagemyndigheden og politiet mente nemlig, at han havde forsøgt at bygge en fjernstyret bombe og et hjemmelavet skydevåben, en såkaldt ‘slam gun’.
Han var desuden tiltalt for planer om at bringe bomben til sprængning på et ukendt sted og tidspunkt.
“En helt almindelig sød fyr”
Jesper Rosendahl Gregersen startede ikke ud som fuldblodsnazist. Hans ekskæreste har under et af retsmøderne forklaret, at han godt nok stemte Dansk Folkeparti, men at politik ikke fyldte meget, da de lærte hinanden at kende på VUC Hillerød i Nordsjælland i 2013. I februar samme år gjorde de forholdet officielt på Facebook. Dengang var han ‘en helt almindelig sød fyr’, forklarede hun i retten.
Under bombesagen vidnede eks-kæresten, som vi i artiklen kalder Susanne, om topnazistens politiske aktiviteter. Af hensyn til hendes privatliv har vi anonymiseret hende. Susanne er således ikke hendes rigtige navn.
Jesper Rosendahl Gregersen selv ønsker ikke at medvirke i denne artikel, oplyser hans advokat Rasmus Nikolaj Sølberg.
I starten af forholdet var Jesper Rosendahl Gregersen tilknyttet et misbrugscenter i Frederiksværk på grund af sit hashforbrug. Susanne var ikke glad for, at han røg hash, men accepterede det. Hun gjorde det samtidig helt klart, at hun ikke ville acceptere andre stoffer.
I 2014 blev de forældre til en søn, og kort tid efter forandredes alt. I retten forklarede Susanne, at Jesper var begyndt at ændre adfærd, da deres søn er omkring 14 dage gammel. Han begyndte at være mere ude og “var ikke Jesper længere”, som hun formulerede det.
Susanne forklarede, at han pludselig kunne finde på at forlade hjemmet.
“Fra det ene sekund til det andet gik han bare og kom først hjem klokken to om natten.”
Da Jesper blev nazist
Året efter flyttede den nybagte familie ind i en ny lejlighed i Hundested. Efter de overtog lejligheden virkede Jesper Rosendahl Gregersen uinteresseret i at være sammen med Susanne og deres fælles søn, lød det i retten.
I 2017 blev parret forældre til en datter. Cirka samtidig begyndte Jesper Rosendahl Gregersen at interessere sig for Stram Kurs, Sons of Odin og Den Nordiske Modstandsbevægelse. De politiske modsætninger i relationen blev meget tydelige.
Jesper Rosendahl Gregersen (yderst til højre) deltog i november 2017 i en demonstration foran Ungdomshuset i København sammen med Rasmus Paludan. Foto: Redox.
Da Susanne deltog i Copenhagen Pride mødte Jesper Rosendahl Gregersen det med tydelig foragt. Da han fandt ud af, at Susanne har jødisk afstamning, blev han decideret ‘gal’, forklarede hun i retten.
Ikke længe efter gik han ind i NMR.
Hitlertro stormtropper
NMR er den officielle svenske forkortelse for Nordiska Motståndsrörelsen, Den Nordiske Modstandsbevægelse. Organisationen blev dannet af folk fra det nazistiske netværk Vit Ariskt Motstånd, der i starten af halvfemserne stod bag blandt andet bankrøverier og våbenrøverier mod det svenske forsvar.
Efter at have været inde og ude af fængslet op igennem firserne og halvfemserne dannede Klas Lund det, der dengang hed Svenska Motståndsrörelsen (SMR). I mange år levede gruppen som en sekterisk, Hitler-hyldende lillebror i skyggen af større organisationer som Blood & Honour, Nationalsocialistisk Front og de ‘frie nationalister’, der var organiseret omkring hjemmesiden Info14.
Længe før NMR fik en dansk aflægger var organisationen i Danmark. I 2007 deltog den svenske organisation nemlig i Hess-marchen i Kolding. Foto: Redox.
Op igennem nullerne radikaliseredes SMR og var involveret i en lang række angreb, herunder knivoverfald, på politiske modstandere. Organisationen udvikledes efterhånden til den mest voldsberedte naziorganisation i Sverige.
I dag har organisationen skiftet navn til Den Nordiske Modstandsbevægelse og har foruden Danmark og Sverige afdelinger i Norge og Finland. Den finske afdeling er dog blevet forbudt, hvorfor de lokale NMR-folk har oprettet en ny proforma-organisation. NMR har desuden forsøgt at etablere sig på Island.
NMR benægter, at Holocaust har fundet sted. I deres optik blev jøder og mindretalsgrupper ikke systematisk udryddet under Hitler.
I stedet markerer organisationen hvert år Adolf Hitlers fødselsdag, ligesom de i år også fejrede årsdagen for Nazitysklands besættelse af Danmark. Det skete med plakatopsætninger rundt om i en række byer.
‘En teenager i huset’
Det var altså nordens mest voldsberedte højrefløjsorganisation Jesper Rosendahl Gregersen var blevet aktiv i. Han var blevet nazist.
Han var faktisk blevet så aktiv, at han hurtigt blev udpeget til ‘redeleder’, der er NMR’s betegnelse for deres afdelingsledere. Nu stod han med kontrollen over bevægelsens aktivister på hele Sjælland.
I hjemmet i Hundested lukkede Jesper Rosendahl Gregersen sig hyppigere og hyppigere inde på sit værelse, forklarede Susanne i retten.
Efter han gik med i NMR kom et portræt af Adolf Hitler op på hans lille husalter. Susanne brød sig ikke om det og flyttede alteret ind på hans kontor. Susanne kom ikke særligt meget inde på kontoret og vidste heller ikke, hvad Jesper Rosendahl Gregersen lavede derinde, men antog at det havde noget med NMR at gøre, forklarede hun i retten.
Jesper Rosendahl Gregersens husalter. Screenshot fra VK.
Hun havde travlt med de to små børn og når hun spurgte til, hvad han lavede, svarede han, at det var relateret til Sons of Odin eller Nordfront (et andet navn for Den Nordiske Modstandsbevægelse, red.).
Susanne vidste, at han printede flyers og skar stencils ud af hård plast. Han havde ofte en bunke papir med når han gik og hendes opfattelse var, at han ofte delte flyers ud.
I retten beskrev Susanne deres hverdag således: Hvis ikke Jesper Rosendahl Gregersen sov eller var ude af huset, så sad han inde på kontoret.
Hun konstaterede:
“Det var som at have en teenager i huset”.
I den sidste del af deres forhold så Susanne næsten aldrig Jesper. Hun vidste ikke hvad han lavede, men vidste dog, at han var blevet redeleder i Den Nordiske Modstandsbevægelse.
Truede eks-kæresten og hendes familie
Den 14. november 2018 smadrede Jesper Rosendahl Gregersen et fjernsyn og satte ild til nogle ting i parrets hjem. Episoden blev ikke behandlet uddybende i retten, men den ledte til, at Susanne to dage senere flyttede hjem til sin far og tog børnene med.
Efter Susanne havde forladt Jesper Rosendahl Gregersen blev der fastsat samværsaftale, hvor Jesper Rosendahl Gregersen måtte have overvåget samvær med børnene to gange om ugen hos sine egne forældre, forklarede Susanne under bomberetssagen.
To måneder senere, den 23. januar 2019, modtog Susanne en sms fra Jesper Rosendahl Gregersen, der gjorde hende bange. Beskeden, der blev læst højt i retten, lød således:
“Lad mig give dig et tilbud Susanne: Du går med på mine præmisser og jeg stopper det jeg har sat i gang, indtil resolution.”
Susanne blev bange for, at der ville komme nogle mennesker fra Sons Of Odin eller NMR. Ved en tidligere lejlighed havde Jesper Rosendahl Gregersen slået ud efter hende, fortalte hun i retten. Hun var derfor bange for, at han ville gøre skade på hende eller børnene.
Jesper Rosendahl Gregersen ankommer til et møde i Sons of Odin i København i marts 2018. Foto: Redox.
Den 11. februar 2019 havde Jesper Rosendahl Gregersen samvær med børnene hjemme hos sin mor i Halsnæs. Da Susannes far kom for at hente børnene tilbageholdte Jesper Rosendahl Gregersen børnene og lagde i stedet fem skarpe patroner i hånden på Susannes far og sagde:
“Du skal gå hjem og passe på din familie”.
Susannes far opfattede det som en trussel og tilkaldte derfor politiet, der kom til stedet. Jesper Rosendahl Gregersens mor og søster afleverede herefter børnene til Susannes far.
Om aftenen skrev Jesper Rosendahl Gregersen en sms til Susannes far:
“Tror ikke I har forstået hvad og hvem I har med at gøre. Jeg er rystende ligeglad med om jeg skal sidde 30 år i spjældet. Ingen er endnu sluppet helskindet fra at fucke med klanen eller mig.”
Ingen er endnu sluppet helskindet fra at fucke med klanen eller mig
Susanne valgte derefter at stoppe samværet mellem Jesper Rosendahl Gregersen og børnene og samtidig anmeldte hendes far truslerne til politiet.
I slutningen af marts 2019 skrev Jesper Rosendahl Gregersen til Susanne, at han “gav op”.
Næste gang hun hørte noget til eks-kæresten var da Nordsjællands Politi den 28. marts kontaktede Susanne og spurgte om hun vidste, hvor Jesper Rosendahl Gregersen befandte sig.
Anholdt efter mors opkald
Den 28. marts 2019 ringede Jesper Rosendahl Gregersen til sin mor. Han var ude i tovene, kunne hun høre. Han snakkede om at kaste sig ud fra 3. sal. Moderen ringede til politiet, der rykkede ud til Gregersens hjem i Hundested.
Da betjentene kom ind i lejligheden kunne de konstatere, at han ikke var til stede. Til gengæld var der andre ting, der vakte deres interesse. Blandt andet et lille alter med et portræt af Adolf Hitler, Mein Kampf og en Hitler Jugend-dolk. På sofabordet lå en loddekolbe side om side med et hjemmelavet elektrisk kredsløb.
Politiet gennemførte derfor en ransagning af lejligheden, hvor der blev fundet forskellige ulovlige våben, blandt andet et sværd, en hjemmelavet lanse, en totenschlæger og to hjemmelavede strømpistoler.
De fandt desuden 37 joints i en krukke i køkkenskabet. I retten forklarede Jesper Rosendahl Gregersen, at der var 45, men han blev kun tiltalt for 37.
Under en grundigere ransagning fandt politiet også et afskedsbrev. Dele af brevets indhold blev af retten underlagt referatforbud. Redox er derfor forhindret i at referere brevet i sin fulde længde.
I afskedsbrevet skrev Jesper Rosendahl Gregersen, at han ville begraves med sin aktivist-nål fra NMR og beskrev desuden en række praktiske foranstaltninger i forhold til hvilke medlemmer af organisationen, der skulle have overdraget en række genstande, blandt andet NMR’s egen talerstol.
Dagen efter moderens desperate opkald til politiet blev Jesper Rosendahl Gregersen anholdt. Ifølge hans advokat var det Politiets Efterretningstjeneste, der fandt nazisten på Klampenborg Station, hvor han var i besiddelse af tre gram hash og et gram kokain.
I Hundested havde tilkaldte sprængstofseksperter fra Forsvarets Ammunitionstjeneste (EOD) i mellemtiden finkæmmet lejligheden og fundet en række genstande, der blev beslaglagt. Det var blandt andet en lang række jernrør, en opskrift til en såkaldt ‘slam bang shotgun’ og et fjernbetjent elektrisk kredsløb, der kan antænde en sprængladning.
Ikke hr. hvem-som-helst
Jesper Rosendahl Gregersen involverede sig i NMR i slutningen af 2017, hvor han blandt andet distribuerede organisationens propaganda. På det tidspunkt var organisationen netop genopstået i Danmark efter at have ligget i dvale i en årrække.
I begyndelsen af 2018 blev han formelt medlem og steg hurtigt i organisationens hierarki, hvor han fik titel af redeleder. I 2018 deltog han desuden i en række af NMR’s demonstrationer og torvemøder i både Danmark og Sverige.
Samtidig var han en af organisationens mest ivrige propagandister på internettet, bl.a. på organisationens chatkanal på kommunikationsplatformen Discord og på det russiske sociale medie VK. Her samles mange europæiske højreradikale aktivister, fordi de ikke bliver udsat for at få slettet opslag og blive banlyst sådan som det ofte sker på for eksempel Facebook, Youtube og Twitter.
Den tiltalte nazist var meget aktiv på sociale medier, hvor han jævnligt spredte propaganda. Screenshot fra VK.
 
Sigtet for trusler mod justitsministeren
Anholdelsen i bombesagen i marts 2019 var ikke Jesper Rosendahl Gregersens første møde med politiet. Helt tilbage i 2010, længe før han blev en del af det nazistiske miljø, fik han 40 dages fængsel i en sag om vold.
I maj 2018 blev familiens hjem i Hundested ransaget. Det skete natten efter Redox havde publiceret en artikel om, at nazilederen på VK havde skrevet dødstrusler mod daværende justitsminister Søren Pape Poulsen og dennes mand. PET orienterede Nordsjællands Politi om sagen og med en ransagningskendelse i hånden bankede de på hos Jesper Rosendahl Gregersen.
Under bombesagen vidnede eks-kæresten Susanne om, hvordan hun var blevet vækket klokken et om natten af bankelyde på døren. Jesper Rosendahl Gregersen, der lå ved siden af hende, var fløjet op af sengen og hun lagde sig til at sove igen, da hun formodede, at det var en af kærestens venner. Kort efter blev hun vækket af lyset fra en lommelygte. Det var politiet. De tog hendes kæreste og hans computer med sig, da de gik.
NMR-lederen blev sigtet for trusler mod justitsministeren, men der blev aldrig rejst tiltale i sagen. Sigtelsen mod Jesper Rosendahl Gregersen blev til slut frafaldet.
PET lurer i skyggen
Trusselssagen var dog ikke den eneste gang Politiets Efterretningstjeneste interesserede sig for redelederen.
Jesper Rosendahl Gregersen forklarede under bombesagen, at PET flere gange har opsøgt ham, hvilket hans eks-kæreste bekræftede.
Susanne fortalte om en anden episode, hvor det ringede på døren. Udenfor stod to mænd med politiskilte, der ville tale med Jesper Rosendahl Gregersen. Hun kaldte på ham og gik selv ud i køkkenet.
Jesper Rosendahl Gregersen inviterede politifolkene ind og satte sig med dem på altanen. Der sad nazilederen og snakkede med dem i en halv til en hel time. Hun ved ikke hvad de snakkede om, men efterfølgende fortalte Jesper Rosendahl Gregersen, at de to mænd var fra PET.
Jesper Rosendahl Gregersen lagde ikke skjul på, at han var i myndighedernes søgelys. Screenshot fra Discord.
At Jesper Rosendahl Gregersen var i efterretningstjenestens søgelys var et gennemgående tema i bomberetssagen, hvor hans forsvarsadvokat flere gange forsøgte at bore i PETs arbejdsmetoder og deres kendskab til hans klient.
I retten forklarede Jesper Rosendahl Gregersen blandt andet, at store, sorte biler, der efter hans opfattelse kom fra PET, ofte holdt parkeret ved hans lejlighed.
Da en analytiker fra PET’s Center for Terroranalyse (CTA) vidnede om Den Nordiske Modstandsbevægelse og truslen fra det yderste højre spurgte forsvarsadvokaten flere gange om PET kendskab til Jesper Rosendahl Gregersen og om PET bruger store sorte biler som tiltalte havde beskrevet det. CTA-analytikeren afviste at svare på spørgsmålene med henvisning til sin tavshedspligt.
PET’s rolle i sagen blev offentligheden ikke meget klogere på. En detalje blev dog bekræftet i retten: Det var fire betjente fra PET, der anholdte Jesper Rosendahl Gregersen på Klampenborg station den 29. marts sidste år. De overleverede ham efterfølgende til betjente fra Nordsjællands Politi, der transporterede ham til politistationen i Helsingør.
Under anholdelsen sagde Jesper Rosendahl Gregersen til betjentene: “Det var I længe om”.
Bombetraditionen
Siden de nynazistiske miljøers fremvækst i Skandinavien op igennem firserne og halvfemserne har bomber været en fast del af deres værktøjskasse.
Den 16. marts 1992 sprang en bombe på venstrefløjsorganisationen Internationale Socialisters kontor på Nørrebro. Bomben dræbte den 29-årige socialist Henrik Christensen.
Bombedrabet er aldrig blevet opklaret, men nazister har siden mordet været mistænkt for at stå bag.
International Socialisters lokale efter bombesprængningen 16. marts 1992.
I 2013 stod en tidligere svensk nazist frem og udpegede den afdøde danske nazileder Marcel Schilf for at stå bag bomben. Marcel Schilf blev dagen efter bombeangrebet anholdt. I hans lejlighed i Birkerød fandt politiet 500 gram af sprængstoffet TATP. Schilf forklarede, at sprængstoffet blot skulle bruges til at lave kanonslag og fik en betinget dom på 20 dages hæfte.
I 1997 blev den danske nazist Thomas Nakaba dømt for at sende tre brevbomber til politisk udpegede mål i England. Nakaba, der var medlem af den nazistiske terrorgruppe Combat 18, skød og sårede under sin anholdelse en politibetjent og blev efterfølgende idømt en fængselsstraf på otte år.
Så langt tilbage skal man dog ikke for at finde eksempler på, at NMR-medlemmer har bygget bomber. I vinteren 2016-2017 blev Sveriges næststørste by Göteborg ramt af flere eksplosioner.
Det skete, da en lille gruppe nazister fra NMR havde bygget tre bomber og brugte dem til at angribe en venstreorienteret café, samt to forskellige steder, der fungerede som boliger for flygtninge. Ved et af bombeattentaterne blev en rengøringsassistent alvorligt såret.
Tre nazister fra NMR blev efterfølgende anholdt og dømt for deres roller i bombeangrebene.
Under sagen kom det frem, at den svenske efterretningstjeneste SÄPO havde haft nazisterne under overvågning i den periode, hvor de byggede og placerede de sidste to bomber.
I løbet af de senere år er flere svenske højreekstremister blevet dømt for besiddelse af store mængder sprængstoffer. Flere af de dømte har haft forbindelse til Den Nordiske Modstandsbevægelse.
På fri fod – for en stund
Den 14. august sidste år blev Jesper Rosendahl Gregersen løsladt. Det skete meget pludseligt. Dagen før nazistens varetægtsfængsling udløb og efter planen skulle forlænges i retten, blev hans advokat ringet op af politiet. Jesper Rosendahl Gregersen ville blive løsladt.
På fri fod forsøgte han at genopbygge sin tilværelse, forklarede han i retten. Han flyttede ind i lejligheden i Hundested og fik en ny samværsaftale med sine børn.
Men efter et par måneder gik det ned ad bakke for ham igen. Den 4. november ringede Jesper Rosendahl Gregersen til Halsnæs Kommune og brokkede sig over en regning han havde fået. Da han ikke fik den hjælp han efterspurgte blev han truende og sagde, at han ville “sende personer, der ville smadre Borgerservice med et baseballbat og sætte ild til kommunens biler”.
Samme aften forsøgte han at indkassere en gæld fra nogle naboer. Han mente, at de skyldte ham 1200 kroner, men da han ikke kunne få mere end 300 kroner af dem blev han vred og smadrede deres computer ved at kaste den ind i væggen.
Tre dage senere troppede han op til et møde på sit ene barns kommende skole. Han var iført skudsikker vest under sin hættetrøje, hvilket fik alarmklokkerne til at ringe hos eks-kæresten. Jesper Rosendahl Gregersen sagde til Susanne, at han var begyndt at tage kokain igen og at han lavede kriminalitet. Jesper Rosendahl Gregersen sagde desuden, at han ville have skudt Susannes far i hovedet, hvis han havde haft et skydevåben med sig, da han i februar samme år havde givet faderen de fem skarpe patroner i hånden. Alt sammen gengav Susanne detaljeret i retten i forbindelse med bombesagen.
Dagen efter mødet på skolen flyttede Susanne på krisecenter, fik hemmelig adresse og suspenderede samværsaftalen.
En uges tid senere gik Jesper Rosendahl Gregersen amok i trusler og hærværk.
Han ringede først til Susanne og indtalte en truende besked på hendes telefonsvarer: “Du har lige begået dit livs største fejl, det går ud over din mor, din far, dine onkler og Mikkel (Susannes fætter. Navnet er ændret, red.). De har fucking røven i vandskorpen. Du har lige nøjagtig en time til at rette ind. En time, Susanne!”
Tolv minutter senere ringede han til Københavns Vestegns Politi og sagde: “Hun har gjort noget rigtigt, rigtigt dumt. Hun har valgt at tage mine børn på trods af, at vi har en aftale med Statsforvaltningen. Jeg ville bare give dig information om, at hvis I ikke får hende eller nogen fra hendes familie til at kontakte mig inden der er gået en time, så lader jeg Kalashnikoven, og så rydder jeg Herlev Midtpunkt. Er det forstået? … Det er er ikke en trussel, det er et løfte”.
Så lader jeg Kalashnikoven, og så rydder jeg Herlev Midtpunkt. Er det forstået?
Fem minutter senere knuste han en rude i naboernes lejlighed med en sten og sparkede deres dør ind.
Yderligere 55 minutter senere troppede han op hos Susannes far og dennes hustru i Herlev. Han var bevæbnet med et brækjern. Faderen var ikke hjemme, men det var hustruen. Jesper Rosendahl Gregersen smadrede flere ruder i deres hjem.
To en halv time senere blev Jesper Rosendahl Gregersen igen anholdt. Under anholdelsen sagde han til politiet, at hvis Susannes far havde været hjemme på adressen “havde jeg dræbt ham med kobenet. Hvis jeg ikke må se børnene, så vil der komme blod. Jeg vil dræbe en, for det er den eneste måde jeg kan få ram på hende. Hvis jeg bliver løsladt er det nemmere for mig at komme til Herlev.”
Efter anholdelsen ransagede politiet hans lejlighed. Her fandt de en springkniv, 29 gram MDMA og 93 gram amfetamin.
Jeg vil dræbe en, for det er den eneste måde jeg kan få ram på hende.
Dagen efter, den 16. november 2019, blev Jesper Rosendahl Gregersen fremstillet i grundlovsforhør ved Retten i Glostrup. Under retsmødet gentog han truslerne mod Susannes far og blev varetægtsfængslet i fire uger.
Jesper Rosendahl Gregersen har siden da siddet bag tremmer.
Hærværk og skrald
I efteråret 2019 fik NMR i Danmark massiv medieomtale. Natten til den 9. november, årsdagen for starten på de tyske novemberpogromer, der er bedst kendt som ‘Krystalnatten’, slog organisationen til mod jødiske enkeltpersoner, steder og organisationer i hele landet.
Jødiske borgere fik klistret gule davidsstjerner på postkasserne, mere end 80 gravsten på den jødiske kirkegård i Randers blev væltet og overhældt med maling i NMR’s karakteristiske grønne farve, ligesom flere andre lokaliteter med forbindelse til danske jøder blev udsat for hærværk.
Der gik ikke længe før to NMR-medlemmer blev anholdt og varetægtsfængslet i sagen. Den ene var den jyske redeleder Jacob Vullum Andersen. De blev efter flere måneders varetægtsfængsling løsladt i marts. Der er rejst tiltale i sagen, men der er ifølge Redox’ oplysninger endnu ikke berammet retsmøde.
Hærværkssagen er ikke den eneste, hvor naziorganisationens medlemmer har overtrådt loven.
Den 10. januar i år stod fire mænd fra NMR tiltalt ved Retten i Lyngby for krænkelse af husfreden. De havde smidt en bunke skrald hos Venstres daværende miljø- og fødevareminister Jakob Ellemann-Jensen. NMR lavede lignende aktioner flere steder i landet, blandt andet i Aalborg.
Ud af de fire tiltalte var det kun tre, der mødte op i retten i Lyngby. Christian Ryder, Anders Dahl og Martin Tillebæk Durvad, der indtil sidste år var NMR’s øverste leder i Danmark, blev hver især idømt ti dagbøder à 750 kroner. Den fjerde dømte i sagen var ikke fysisk til stede i retten. Hans navn? Jesper Rosendahl Gregersen.
Christian Ryder ved NMR’s 1. maj-demonstration i Kungälv i 2019. Foto: Redox.
Skydevåben på stribe
De fire er ikke de eneste NMR-folk med domme i bagagen. I sommeren 2019 blev naziveteranen Julius Børgesen aktiv i NMR. Han var blandt andet med da en gruppe danske NMR-aktivister rejste til Lund i juni 2019 for at støtte deres svenske kammerater under et større uannonceret torvemøde.
Torvemødet endte med at deltagerne kom i slagsmål med en gruppe moddemonstranter og flere af nazisterne herefter blev anholdt for vold.
Julius Børgesen er ikke et nyt bekendtskab i den danske nazibevægelse, hvor han har været aktiv de seneste 15 år. Det seneste årti har han været aktiv i Danmarks Nationale Front (DNF), men har nu skiftet DNF ud med Den Nordiske Modstandsbevægelse efter DNF’s aktivitet stort set er ophørt.
I 2005 stod Julius Børgesen frem som talsmand for det nynazistiske netværk Dansk Front og stod i spidsen, da netværket afholdte deres første offentligt annoncerede demonstration i Hillerød i februar 2006. Få måneder senere blev han hemmeligt varetægtsfænglet for trusler mod den daværende indenrigsminister Lars Løkke Rasmussen. Det skete mens Julius Børgesen fortsat var talsmand for Dansk Front.
Under ransagningen af hans bopæl fandt politiet en halvautomatisk militærriffel samt en salonriffel. Efterfølgende forklarede han, at “den eneste grund til, at jeg anskaffede mig geværerne, var, at jeg skulle kunne forsvare mig mod folk fra venstrefløjen.”
I august 2007 idømte Østre Landsret Julius Børgesen seks måneders fængsel for at opfordre til at brænde Lars Løkke Rasmussens bolig ned samt for ulovlig våbenbesiddelse.
Julius Børgesen foran Københavns Byret i 2013. Foto: Redox.
Julius Børgesen er ikke den eneste NMR-aktivist, der har forkærlighed for skydevåben. En anden vigtig figur i organisationen er René Lysbo Duedam.
Ligesom Julius Børgesen har han været en del af Danmarks Nationale Front. I 2010 rejste han med andre af organisationens medlemmer til Rusland, hvor de besøgte den russiske naziorganisation Slavisk Union. Under besøget modtog de danske nazister kamptræning, der blandt andet bestod af taktisk fremrykning og skydetræning med både pistol, riffel og pumpgun.

Også Jacob Vullum Andersen, den jyske redeleder, der er tiltalt i Krystalnatssagen, har en historik med skydevåben. Som Redox afslørede tidligere i år blev NMR-lederen i 2018 dømt for at skyde efter en kvinde, der havde afvist hans tilnærmelser.
Selvom Jesper Rosendahl Gregersens sag er den mest voldsomme herhjemme i mange år, er han altså langtfra den eneste NMR-relaterede nazist, der enten er dømt for straffelovsovertrædelser eller har en forkærlighed for skydevåben.
Netop Jesper Rosendahl Gregersen har tidligere været nøglefiguren i planer i skydetræning for NMR’s medlemmer. Det afslørede Redox tilbage i maj 2018.
Båndet over Øresund
Den 1. maj 2018 marcherede Jesper Rosendahl Gregersen og de andre danske nazister for første gang side om side med deres svenske kammerater fra NMR. Det skete i den svenske by Ludvika under organisationens 1. maj-demonstration.
Et halvt år tidligere var den danske gren af Den Nordiske Modstandsbevægelse blevet genoplivet ved et møde i Trekantsområdet. På mødet deltog foruden en gruppe danske sympatisører, der snart skulle komme til at udgøre den danske gren af NMR, også organisationens øverste leder Simon Lindberg. Med sig havde han en gruppe centrale aktivister fra Skåne-afdelingen, det såkaldte ‘Näste 3’ (‘Rede 3’).
Den 30. juni 2018 gennemførte NMR sit første torvemøde i Danmark. Det blev afholdt i Helsingør og havde 13 deltagere, heraf fire svenskere fra den skånske afdeling. Jesper Rosendahl Gregersen deltog i arrangementet og brugte efterfølgende et fotografi derfra som profilbillede på det sociale medie VK.
På det sociale medie VK prydede Jesper Rosendahl Gregersen sin profil med et foto af aktionen i Helsingør. Screenshot fra VK.
Et par uger tidligere havde NMR i Danmark gennemført deres interne sommertræf, der kaldes ‘Aktivistdagene’. Det foregik i en spejderhytte udenfor Nyborg, der til lejligheden var udsmykket med organisationens bannere, faner og et stort hagekorsflag.
Under ‘Aktivistdagene’ hørte deltagerne taler fra de danske redeledere samt fra den nordiske leder Simon Lindberg. Igen var flere af de skånske medlemmer til stede. De underviste de danske nazister i kampsport, både med og uden kniv. Derudover stod programmet på bueskydning og fysiske test.
Jesper Rosendahl Gregersens formentlig sidste møde med den svenske leder fandt sted den 27. januar 2019. Her var han sammen med andre nøglefigurer i den danske afdeling i Sverige for at deltage i den betydeligt større svenske udgave af ‘Aktivistdagene’. Her deltog nazister fra hele Skandinavien.
Selvom Jesper Rosendahl Gregersen blev fængslet i marts 2019 fortsatte det tætte dansk-svenske samarbejde. Den 6. april marcherede NMR igennem Københavns gader og 1. maj deltog en dansk delegation i organisationens 1. maj-demonstration i Kungälv nær Göteborg.
“Særligt følsomme oplysninger”
Retssagen mod Jesper Rosendahl Gregersen startede ikke helt som planlagt.
Tirsdag den 12. maj klokken kvart over ni sad dommeren, to domsmænd, forsvareren, anklageren, politiets efterforsker og en håndfuld journalister klar i retssal 1 i Retten i Hillerød.
Jesper Rosendahl Gregersen var der bare ikke. På grund af en misforståelse i Kriminalforsorgen var transporten af Jesper Rosendahl Gregersen blevet bestilt til Politigårdens Fængsel og ikke til Vestre Fængsel, hvor han sad varetægtsfængslet i sagen om trusler mod Susanne og hendes familie.
Nordsjællands Politi måtte derfor sende en patruljevogn fra Gentofte til København for at hente Jesper Rosendahl Gregersen, hvorefter sagen endelig kunne starte ved frokosttid.
Omkring klokken 11.30 tog Jesper Rosendahl Gregersen, iført joggingtøj og badetøfler, plads på anklagebænken.
Sagen nåede dog ikke at komme igang, før den blev afbrudt. Nazistens forsvarsadvokat Rasmus Nikolaj Sølberg startede nemlig med at begære dørlukning for hele retssagen med henvisning til, at der under retssagen ville blive fremlagt særligt følsomme oplysninger om hans klient. Det var blandt andet det tidligere omtalte afskedsbrev og afhøringen af Susanne han henviste til.
Noget atypisk argumenterede han også for dørlukning af hensyn til Politiets Efterretningstjeneste, da han havde planer om at bore i tjenestens arbejdsmetoder.
Retten i Hillerød lagde hus til sagen mod Jesper Rosendahl Gregersen. Pressefoto: Per Johansen.
Både anklagemyndigheden og de tilstedeværende journalister protesterede kraftigt mod advokatens anmodning. Efter få minutter måtte retsmødet således sættes på pause, mens dommeren og de to civile domsmænd forlod retssalen for at afgøre spørgsmålet. De kom kort efter tilbage og meddelte, at forsvarerens begæring blev afvist. Til gengæld blev der nedlagt referatforbud mod dele af afskedsbrevet.
Efter forsinkelserne startede anklager Jesper Holm retsmødet med at præsentere sagen, den såkaldte forelæggelse. Her gennemgik han planen for retsmøderne og opridsede hvilke juridiske stridspunkter, han forudså. Derefter læste han det 15 tiltalepunkter lange anklageskrift op.
Jesper Rosendahl Gregersen erklærede sig skyldig i de fleste mindre punkter. Hans forsvarer sagde, at den tiltalte erkendte indehavet af narkotika, strømpistoler, et sværd og en lanse. Samtidig bestred han at to genstande, som politiet havde anført som projektiler, skulle være ulovlige. Jesper Rosendahl Gregersen mente, at der i virkeligheden var tale om lovlige pilespidser.
Derudover bestred forsvareren også, at den ene strømpistol skulle være ulovlig, da der var tale om et uskadeligt stykke legetøj. Forsvaren havde ved et uheld givet sig selv stød med legetøjet, da han ventede på at Jesper Rosendahl Gregersen blev transporteret til retten og senere samme dag demonstrerede den tiltalte nazist hvordan han kunne give sig selv stød i halsen uden at det gjorde ondt.
Jesper Rosendahl Gregersen nægtede sig skyldig i sagens tre mest alvorlige tiltalepunkter. Det var de tre punkter, der omhandlede forsøg på at fremstille et skydevåben og forsøg på at fremstille en fjernbetjent bombe samt at have fortsæt til at bringe bomben til sprængning på et ukendt sted og tidspunkt.
Ingen afstandstagen
Den Nordiske Modstandsbevægelses medlemmer har igennem mere end 20 år trukket et blodigt spor efter sig. De er gentagne gange blevet dømt for hærværk, ulovlig våbenbesiddelse, vold, bombefremstilling og drab på politiske modstandere og minoritetsgrupper. Det er organisationens faste praksis, at de ikke tager afstand fra gerningsmændene.
I september 2016 gennemførte den finske afdeling af NMR et torvemøde i Helsinki. De blev mødt med protester og den 28-årige antiracist Jimi Karttunen kaldte nazisterne for “racistklovne”. Et NMR-medlem angreb Jimi Karttunen med et flyvespark. Karttunen pådrog sig en alvorlige hovedskade og døde seks dage senere.
Kort efter torvemødet i Helsinki publicerede NMR en artikel, der indeholdte en video af Jimi Karttunen, der lå blødende på jorden. NMR kommenterede på episoden:
“På grund af bandeord, råb og trusler blev en af vores aktivister nødt til at give hurtig irettesættelse.”
NMR-medlemmet blev ved en senere retssag dømt for grov vold og fik en over to år lang fængselsstraf, men blev samtidig frifundet for at have forvoldet Jimi Karttunens død.
Den Nordiske Modstandsbevægelses øverste leder, Simon Lindberg, tildelte efterfølgende NMR-medlemmet en udmærkelse for det han havde været igennem. I samme forbindelse afviste Lindberg at tage afstand fra NMR-medlemmet og volden. Han sagde til det norske statsmedie NRK:
“Jeg vil have at mine aktivister altid forsvarer sig selv, sine kammerater og deres ære. Ham som uddelte sparket er et vældig godt og loyalt menneske.”
At Den Nordiske Modstandsbevægelses ledelse ikke vil tage afstand fra medlemmerne eller deres voldshandlinger er ikke enestående.
Da de svenske NMR-folk blev sigtet for bombesprængningerne i Göteborg i vinteren 2016-2017 afviste organisationen i sin officielle udtalelse at stå bag bombesprængningen:
“Den Nordiske Modstandsbevægelse er en politisk kamporganisation og bedriver ikke denne type aktiviteter. Hvis vi havde anvendt eller fremmet sprængninger af bogcaféer havde det været umuligt for os at fortsætte med at bedrive lovlig politisk virksomhed, da havde vi alle siddet bag lås og slå.”
Om den sigtede mand skrev organisationen:
“Uanset om manden fortsat er medlem af Modstandsbevægelsen eller ej, så anser vi ham for at være en god person, som altid har stillet op for organisationen.”
I juli 2018 gennemførte NMR en løbeseddelsuddeling i Kolding, men blev mødt med protester fra lokale. Jesper Rosendahl Gregersen var blandt deltagerne. Foto: Privat.
Det er fast praksis for Den Nordiske Modstandsbevægelse altid at understrege, at det ikke er organisationen der står bag de ulovlige aktiviteter, men de tager aldrig afstand fra de involverede medlemmer. Præcis samme rutine blev brugt i sagen mod Jesper Rosendahl Gregersen.
Samme morgen som retssagen startede publicerede NMR’s danske afdeling en tekst om tiltalen mod Jesper Rosendahl Gregersen. Her bekræfter organisationen, at Gregersen har været tilknyttet organisationen, men forklarer ligeledes at han ikke længere er det.
Derudover skriver de:
“Mens tiltalte var aktiv i Modstandsbevægelsen, gav han ikke udtryk for den slags tendenser, men det kommer ikke bag på mig skulle det være sandt, at han har arbejdet på at lave en bombe at tilværelsen i dette nuværende dysfunktionelle samfund, med den åbenlyse antihvide propaganda, den massive masseindvandring, den homofile agenda og kulturmarxismens undergravende magt, kan radikalisere et menneske.”
De følger den svenske strategi til punkt og prikke ved at understrege, at organisationen ikke har været involveret i de ulovlige aktiviteter.
“Den Nordiske Modstandsbevægelse er en civil og lovlig modstandsbevægelse. At planlægge offensive, voldelige handlinger strider mod vores regler”.
“Kampen kræver mere end ord”
Det svenske medie Expo har tidligere kortlagt Den Nordiske Modstandsbevægelses medlemmer i Sverige og fundet ud af, at over halvdelen af de aktive medlemmer var dømt for kriminalitet, mens en fjerdedel var dømt for vold eller ulovlig våbenbesiddelse.
Den høje voldsparathed er ikke et tilfælde. Det er en kultur, der dyrkes i organisationen. Medlemmerne opfordres til at bruge vold og uddannes i hvordan de skal “agere på gaden” hvis der opstår “konfrontationer”. Ved organisationens interne arrangementer trænes der kampsport, både med og uden kniv. I en periode blev der solgt knive med organisationens logo og budskabet “Kampen kræver mere end ord” påtrykt. Flere af disse knive er efterfølgende blevet konfiskeret af politiet, blandt andet i forbindelse med drabssager.
NMR’s egenproducerede kniv med logo. Foto: Svensk politi.
I organisationen anses det for at være sundt for mænd at interessere sig for våben. Denne interesse afspejles da også på medlemmernes straffeattester, der især indeholder domme for at bære kniv på offentligt tilgængelige steder, men også grovere våbenlovsovertrædelser vedrørende skydevåben.
De senere år har en ny våbentendens gjort sig gældende i Den Nordiske Modstandsbevægelse. Adskillige medlemmer har fremstillet hjemmelavede skydevåben, de såkaldte “slam bang shotguns”, der også kaldes “rørvåben”. Det var præcist et sådant som Jesper Rosendahl Gregersen blev tiltalt for at forsøge at fremstille.
Våbnet er et meget simpelt skydevåben, der kan laves med almindeligt værktøj og ud af materialer, der kan købes i byggemarkeder. Rørvåben er blevet så udbredt i Den Nordiske Modstandsbevægelse, at den svenske efterretningstjeneste SÄPO i forbindelse med en retssag i 2018 udarbejdede en hemmelig-stemplet rapport om NMRs besiddelse af våbentypen.
I rapporten lød det blandt andet: “Ifølge SÄPO’s bedømmelse er fremstilling af skydevåben af rørmodel et udbredt fænomen blandt medlemmer i Den Nordiske Modstandsbevægelse (NMR). Lignende våben, komplette eller ufuldstændige, er fundet ved husransagninger ved flere mistænkte personer i organisationen.”
En ‘slam bang shotgun’ beslaglagt fra svenske NMR-medlemmer. Foto: Svensk politi.
Pt. verserer der en retssag i Stockholm mod flere tidligere ledende medlemmer af NMR, der blandet andet er tiltalt for at være i besiddelse af et rørvåben i deres lejlighed.
“Jeg er nationalsocialist”
På førstedagen for retssagen indtog Jesper Rosendahl Gregersen stolen i midten af retslokalet mens han forsvarsadvokat fortalte, at hans klient gerne ville afgive forklaring. Det var første gang, da han under sin varetægtsfængsling og efterforskningen af sagen ikke har ønsket at lade sig afhøre af politiet.
Anklageren spurgte først ind til forholdet mellem Jesper Rosendahl Gregersen og Susanne. Han bekræftede, at de to ligger i konflikt og sagde, at han ‘hader hende som pesten’.
Derefter spurgte anklageren ind til Den Nordiske Modstandsbevægelse. Efter første spørgsmål om organisationen svarede Jesper Rosendahl Gregersen: “Jeg hverken kan, vil eller må udtale mig”.
Anklageren læste en sms højt, som Jesper Rosendahl Gregersen havde sendt den 22. januar 2019. I beskeden spurgte den tiltalte nazist sin ven Jim, om Jim ville med ud på aktion om aftenen, hvilket Jim ikke kunne den pågældende dag.
Da anklageren opfølgende spurgte hvilken aktion, der var tale om, svarede Jesper Rosendahl Gregersen, at det var for “organisationen”. Da anklageren spurgte hvilken organisation svarede Gregersen igen: “Jeg hverken kan, vil eller må udtale mig”.
Det mønster gentog sig mange gange i løbet retssagen.
Selvom han var meget forbeholden i forhold til at udtale sig om Den Nordiske Modstandsbevægelse sagde Jesper Rosendahl Gregersen stolt om sig selv: “Jeg er nationalsocialist.. konservativt orienteret” og “jeg er provokatør”.
Under retssagen gennemgik anklageren en lang række søgninger, som Jesper Rosendahl Gregersen havde foretaget i månederne op til anholdelsen. De handlede blandt andet om den israelske og amerikanske ambassade i Danmark samt om en række sjællandske rådhuse.
Kortlagde LGBT-miljø
På hans computer lå også et Word-dokument, hvori han havde kortlagt LGBT-klubber og -steder i København. Kortlægningen talte blandt andet ‘lgbt community in denmark’, ‘gay cph nightclub’, ‘vela nightclub’, ‘homoware.dk’, ‘Mens bar’, ‘jailhouse’, ‘Aalborg Pride’, ‘Kbh pride’, ‘gay Amigo sauna’, ‘happy cph’, ‘My gay venture’, ‘the danish aids foundation’, ‘SLM Cph’, ‘LGBT Danmark’, ‘Wonderful Copenhagen’, ‘Aids-Linien’.
Den omfattende kortlægning var dog ikke til brug for bomben, sagde Jesper Rosendahl Gregersen i retten. Han forklarede at NMR skulle bruge oplysningerne til aktivisme:
“Drengene ville gerne vide hvor man kunne sætte ‘knus homolobbyen’-materiale op.”
Lige netop LGBT-organisationer og enkeltpersoner har været blandt de fjender, som NMR oftest har agiteret og aktioneret mod. Ved en tidligere lejlighed er ruten for Copenhagen Pride blevet overklistret med organisationens propaganda, ligesom de har aktioneret mod LGBT-cáféen Lambda i Odense.
Anklageren dokumenterede også en lang række andre internetsøgninger, som var foretaget på tiltaltes computer. De omhandlede blandt andet videoer af og opskrifter på hjemmelavede skydevåben, inklusive konkrete guides til hvordan man bygger de såkaldte ‘slam bang shotguns’.
Jesper Rosendahl Gregersen forklarede søgningerne med at han er våbeninteresseret og tilføjede at han var medlem af en skydeklub i Hundested.
Anklageren dokumenterede også en lang række jernrør og en håndskrevet indkøbsliste til slam bang shotguns, der blev fundet under ransagningen i Jesper Rosendahl Gregersens hjem. Flere af de fundne jernrør havde små påsvejsninger. Jesper Rosendahl Gregersen afviste, at der var tale om dele til et våben og forklarede at rørene blot var svejseprøver.
En del andre internetsøgninger omhandlede glødetråd, detonatorer og tekniske komponenter til en garageportsåbner, som var helt central i bombesagen. Da politiet ransagede Jesper Rosendahl Gregersens lejlighed fandt de et elektronisk kredsløb med en fjernbetjent garageportsåbner. Fjernbetjeningen kunne aktivere kredsløbet på 150 meters afstand..
I retten kom det frem, at Forsvarets Ammunitionstjeneste (EOD) havde rekonstrueret kredsløbet og testet det. I retten blev der fremlagt videoer, der viste hvordan EOD testede kredsløbet ved at antænde to forskellige ladninger krudt. Medarbejdere fra EOD vidnede i retten og forklarede hvordan man kunne bruge kredsløbet som antændelsesmekanisme til krudt og andre primitive sprængladninger, f.eks. sprængstoffet TATP.
Jesper Rosendahl Gregersen forklarede, at han havde lavet kredsløbet med henblik på at kunne antænde fyrværkeri på afstand. Han afviste desuden, at der var tale om en mekanisme, der havde noget med bombefremstilling at gøre og sagde:
“Hvis jeg ville bygge en bombe havde jeg lavet en portion ANFO (sprængstof, red.) og skilt en mobiltelefon ad.”
Han fortsatte:
“Jeg er mange ting, men bombemand er jeg ikke. Men jeg kan godt finde ud af at lave dem.”
Nedgang og opsving
I månederne efter Krystalnats-aktionerne, fængslingerne og den massive mediebevågenhed faldt aktivitetsniveauet i NMR markant. Det skyldtes blandt andet, at organisationens øverste leder trak sig efter at have tilbudt Redox at kaste organisationen ud i intern uro.
Men efter løsladelsen af de to fængslede fra Krystalnats-aktionerne er organisationen begyndt at røre på sig igen. I forbindelse med Adolf Hitlers fødselsdag 20. april var organisationen på gaden med propaganda i en række byer landet over og det samme gjorde sig gældende natten til 1. maj.
Til gengæld har NMR ikke gennemført større forsamlinger i det offentlige rum siden deres demonstration i april 2019. Her marcherede 85-90 nazister uannonceret igennem det centrale København. Langt hovedparten var svenskere. Redox’ optælling viser, at det danske deltagerantal lå på 12-15 personer.
Organisationens største aktivitet i Danmark hidtil. Omkring 90 nazister, primært fra Sverige, marcherer i det centrale København. Foto: Privat.
Sidste sommer blev den svenske moderorganisation ramt af en voldsom splittelse, da en række nøglefigurer brød ud af NMR og dannede Nordisk Styrka. Konflikten har svækket NMR i Sverige betydeligt, men i Danmark var det kun ganske få medlemmer, der gik med over i den nye organisation.
Selvom Nordisk Styrka også ejer et dansk domæne har organisationen hidtil ikke været aktive offentligt i Danmark.
To fængselsdomme på få måneder
Efter truslerne mod eks-kæresten Susannes familie blev Jesper Rosendahl Gregersen varetægtsfængslet i midten af november sidste år. Han forblev bag tremmer under sagen, da den kom for retten i Glostrup i januar i år.

Bag om artiklen: Sådan gjorde vi
Denne artikel er blevet til som en del af Redox’ kontinuerlige researcharbejde. Vi holder skarpt øje med de nazistiske organisationer og NMR er ingen undtagelse. Artiklen bygger således på flere års kortlægning af NMR i Danmark. I forbindelse med bombesagen og Jesper Rosendahl Gregersens sag om trusler og hærværk mod eks-kæresten og dennes familie har vi indhentet en række juridiske dokumenter, blandt andet anklageskrifter og domsbøger. Redox var til stede i Retten i Hillerød under alle fire retsmøder i bombesagen og artiklen baserer sig også på de omfattende noter derfra. Sidst men ikke mindst bygger artiklen på tæt samarbejde med researchere i den antifascistiske bevægelse i Sverige samt på oplysninger fra nuværende og tidligere medlemmer af NMR i Danmark.

Anklageskriftet indeholdt 16 forskellige forhold, først og fremmest hærværk og trusler. Han blev dømt for de 15. Retten takserede den samlede sag til ét års fængsel, blandt andet fordi der under anholdelsen af Jesper Rosendahl Gregersen i november sidste år blev fundet 93 gram amfetamin og 29 gram MDMA, som han opbevarede med henblik på videresalg.
Sagen er anket og bliver behandlet i Østre Landsret i juni.
Fire måneder senere skulle bombesagen så afgøres. Det skete tirsdag den 19. maj.
Også her blev Jesper Rosendahl Gregersen dømt for det meste af anklageskriftet, blandt andet for forsøg på produktion af en fjernstyret bombe og et skydevåben i form af en ‘slam bang gun’. Retten afviste således hans forklaring.
Til gengæld blev han frifundet for det punkt i anklageskriftet, der handlede om at ville bringe bomben til sprængning på et ukendt sted og tidspunkt.
Retten takserede topnazistens våbenproduktion til tre års fængsel.
Støt den undersøgende journalistik
Redox.dk drives af Researchkollektivet Redox. Vi får ingen mediestøtte og lever af donationer fra læserne. Vi er det eneste medie i Danmark, der leverer kontinuerlig undersøgende journalistik om de nazistiske bevægelser og undergrundsmiljøer. 
Vores arbejde er desværre dyrt. Vi køber kameraer og kameraudstyr, betaler retsafgifter hver gang vi indhenter domsbøger, rejser rundt i Norden for at fotografere nazidemonstrationer og har store udgifter til hosting. Hvis du vil støtte vores fremadrettede arbejde, så håber vi, at du vil blive støttemedlem. 
For 50 kroner om måneden sikrer du, at vi kan fortsætte vores arbejde – og du får ovenikøbet adgang til unikke arrangementer. Du kan blive støttemedlem her: www.redox.dk/support 
Du kan også sende os en engangsdonation på Mobilepay: 80905
","Indtil sidste forår var Jesper Rosendahl Gregersen sjællandsk leder af naziorganisationen Den Nordiske Modstandsbevægelse (NMR). Han styrede den såkaldte “Rede 2”. I dag er han ifølge organisationen ikke længere medlem. Den melding kom i forrige uge, samme dag som retssagen mod Jesper Rosendahl Gregersen startede i retten i Hillerød. Her sad den 31-årige mand på …
",Redox,['Nyheder']
0,2265,https://redox.dk/nyheder/da-rasmus-paludan-sagsogte-rasmus-paludan/,2017-12-13 13:57:46,2018-07-17 13:58:08,Da Rasmus Paludan sagsøgte Rasmus Paludan,"Man skulle ikke tro at det var muligt, men det er det. Med to års mellemrum startede der to elever ved navn Rasmus Paludan på Helsingør Gymnasium. Begge politisk engagerede, omend ikke enige. Og for at det ikke skal være løgn, så endte de begge to med at uddanne sig som advokater. Og så har den ene forsøgt at bekæmpe den anden i en langvarig juridisk krig, fordi han ikke ville have, at den anden kaldte sig Paludan.
Historien starter i 1999. Rasmus Paludan Malver starter en sommerdag på Helsingør Gymnasium. Dér går i forvejen den to år ældre Rasmus Paludan, der i dag er kendt som leder af det højreradikale miniparti ‘Stram Kurs’. Den gang er Rasmus Paludan, altså ham uden Malver, medlem af Radikal Ungdom og Rasmus Paludan Malver er aktiv i Konservativ Ungdom.
Den 14. december 2004 anlægger Rasmus Paludan et civilt søgsmål mod Rasmus Paludan Malver. Paludan kræver, at hans modpart ikke må bruge Paludan som efternavn og at Paludan Malver skal betale 15.000 kroner.
Sagens kerne er, at Rasmus Paludan, altså den nu højreradikale partileder, føler sig generet af, at Rasmus Paludan Malver flere steder har kaldt sig Rasmus Paludan uden Malver. Det er blandt andet sket i et læserbrev i lokalavisen, ligesom Rasmus Paludan Malver havde emailadressen paludan (a) konservativungdom.dk. Både i 2001 og 2002 anmelder Rasmus Paludan derfor Rasmus Paludan Malver til politiet for brud på navneloven. Begge gange udsteder politiet en bøde, som Rasmus Paludan Malver betaler. I Rasmus Paludans forklaring fremgår det, at han i løbet af fire år har anmeldt Rasmus Paludan Malver til politiet op til ti gange.
For at komplicere sagerne yderligere har Rasmus Paludan Malver tidligere heddet Rasmus Paludan-Andersen, men skiftede navn netop for at undgå at blive forvekslet med den højreradikale partileder, der dengang altså var medlem af Radikal Ungdom.
Rasmus Paludan Malver ender med at blive delvist frifundet. Retten finder, at det i flere tilfælde ikke er hans skyld, at andre parter har omtalt ham som Rasmus Paludan i stedet for Rasmus Paludan Malver. Han dømmes dog for at have brugt brugernavnet ‘Paludan’ på Konservativ Ungdoms debatforum. I dommen lyder det, at Paludan Malver “skal ophøre med at benytte sit mellemnavn Paludan som efternavn”, men at han “iøvrig frifindes”, og at Rasmus Paludan derfor ikke får en krone ud af sagen.
Slikfriller-sagen
Sagen fik flere juridisk udløbere. På Konservativ Ungdoms debatforum, hvor Rasmus Paludan Malver var aktiv, vakte Rasmus Paludans civile søgsmål stor forargelse. Flere medlemmer udtrykte i foragtfulde vendinger deres modstand mod sagsøgeren. Konsekvensen blev, at Rasmus Paludan også sagsøgte dem – denne gang for injurier. Det resulterede i en sag, der blev behandlet i både Københavns Byret og Østre Landsret, hvor både Konservativ Ungdom som forening og fire medlemmer blev sagsøgt.
Betegnelserne “neurotisk” og “a nasty slick boy” blev kendt ubeføjede, og kostede således skribenterne, to debattører på Konservativ Ungdoms netforum, en bøde på 1.000 kroner hver, mens etiketterne “smørhår”, “slikfriller” og “narhat” af retten blev vurderet til ikke at være ringeagtsytringer omfattet af straffelovens injurieparagraf.
I samme periode var VK-regeringen ved at fornye navneloven. I den forbindelse skrev Rasmus Paludan flere breve til daværende familie- og forbrugerminister Lars Barfoed med ønske om, at personer, der var dømt over overtrædelse af navneloven ved at bruge deres mellemnavn som efternavn, ikke skulle have mulighed for fremover at ændre deres mellemnavn til efternavn. Du kan se brevvekslingen her.
Rasmus Paludan Malver har ikke ønsket at medvirke i artiklen. Rasmus Paludan fra Stram Kurs har ikke ønsket at stille op til interview.
","Man skulle ikke tro at det var muligt, men det er det. Med to års mellemrum startede der to elever ved navn Rasmus Paludan på Helsingør Gymnasium. Begge politisk engagerede, omend ikke enige. Og for at det ikke skal være løgn, så endte de begge to med at uddanne sig som advokater. Og så har …
",Redox,['Nyheder']
0,3862,https://redox.dk/nyheder/fem-aar-med-sixpence-og-racisme/,2021-01-23 01:33:37,2022-10-13 09:08:32,Fem år med sixpence og racisme,"I dag, lørdag den 23. januar, er det præcist fem år siden, at Redox første gang observerede Rasmus Paludan i organiserede højreradikale sammenhænge. Det skete ved en For Frihed-demonstration i det centrale København.
På de fem år er han gået fra at være en perifær højreekstremist til et kendt YouTube-fænomen. Selvom han snublede på målstregen og lige akkurat ikke kom i Folketinget i 2019 spiller han stadig en central rolle for den yderste højrefløj.
Med kontroversielle demonstrationer og koranafbrændinger har enmandshæren Rasmus Paludan formået at sætte sit aftryk på ikke bare den yderste højrefløj, men i perioder hele den offentlige debat. I anledning af at der er gået fem år siden hans indtog på den højreradikale arena i Danmark bringer Redox her et overblik over Rasmus Paludans politiske løbebane og liv.
Stalking og trafikkontrol
Den snart 40-årige partileder Rasmus Paludan voksede op i Hornbæk i Nordsjælland sammen med sine to søskende. Han blev student fra Helsingør Gymnasium og blev i 2008 jurist fra Københavns Universitet. Udover juraen fik Rasmus Paludan også tid til at studere latin.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Allerede på universitetet viste Rasmus Paludan sig som en kontroversiel skikkelse. Faktisk var han så kontroversiel, at han i 2013 fik en tilholdssag på nakken, da han af Københavns Politi fik udstedt et femårigt tilhold mod at opsøge en tidligere medstuderende, som han havde chikaneret i årevis. Chikanen bestod af sms’er, breve, telefonopkald, fysisk forfølgelse – også af den tidligere medstuderendes familiemedlemmer – samt rundsendelse af breve med nedsættende bemærkninger om den tidligere medstuderende.
Rasmus Paludan lavede i studietiden også hjemmesiden kriminelle.dk, hvor han offentliggjorde billeder af tilfældige trafiksyndere på Østerbro i København, typisk fodgængere og cyklister.
Det er dog langt fra kun trafiksyndere, der har mærket Rasmus Paludans vrede. Også politiet står jævnligt for tur.
Advokaten der foragter politiet
I maj 2014 blev Rasmus Paludan advokat. Som advokat har Rasmus Paludan blandt andet stået bag “Det røde kort”. Et kort, hvorpå korthaveren kunne notere sin bopæl, fødselsdato og navn. Tanken var, at kortet skulle afleveres til politiet, så den antastede person ikke behøvede snakke med politiet, som Rasmus Paludan forklarede det på sin hjemmeside.
Både på sin hjemmeside og på sin Facebook-profil har han løbende skrevet politikritiske ting, ligesom han i 2008 stiftede foreningen “Dansk Center for Klager over Politiet”. En forening, der ønskede at bekæmpe det daværende politiklagesystem i Danmark.
I den mere lyriske ende har Rasmus Paludan sågar skrevet digte, hvor foragten for politiet ikke fornægter sig. På sin blog skrev Rasmus Paludan eksempelvis:
“Døden over uniformen
lykkebringer efter stormen
niogtres står i grus
blodig HIPO’s sejrsrus” 
I et blogindlæg fra 2014 om Susanne Biers film, “Hævnen”, udtrykte Rasmus Paludan også sin holdning til politiet. Han skrev blandt andet, at det danske politi rekrutterer sine “stormtropper” blandt “kuske, arbejdsmænd og tatere” og derfor kom han altid til at tænke på at “skidt kommer til ære” når han snakkede med politifolk i Danmark.
Rasmus Paludans foragt for politiet er dog ikke kun blevet ved hjemmesider, digte og foreninger. Foragten har også udspillet sig i de danske retssale. I forbindelse med tilholdssagen fra 2013 blev han efterfølgende blev anklaget for “fornærmelig tale” mod en navngiven betjent, da han havde skrevet flere emails til Københavns Politi med den navngivne betjent som modtager i cc-feltet, at betjenten havde et seksuelt forhold til den forurettede i tilholdssagen.
Det stoppede dog ikke der. Den navngivne betjent blev ligeledes kaldt en “kriminel snothvalp” og en “fascistisk stormsoldat”. Det var under samme sag det kom frem, at Rasmus Paludan i 2005 havde været involveret i et trafikuheld, der ifølge ham selv betød, at han fik en “adfærdsændring”, som han forklarede for retten.
Uddrag fra erklæringer og undersøgelser fra en neuropsykologisk forundersøgelse, en psykiatrisk speciallægeerklæring og en neuropsykologisk undersøgelse blev fremlagt for retten og de viste, at Rasmus Paludan som følge af ulykken havde pådraget sig en hjerneskade, der betød at han efter ulykken stod tilbage med en mengrad og et erhvervsevnetab på 25%. Selve sagen, der sluttede i 2015, endte med at Rasmus Paludan blev idømt 10 dagbøder a 400 kr. for fornærmelig tiltale mod den navngivne betjent.
At Rasmus Paludan har et horn i siden på politiet bliver tydeligt når man ser på hans engagement i at finde oplysninger om og føre sager mod enkelte betjente. Rasmus Paludan har således personligt ført mindst 18 klagesager mod enkelte betjente, hvilket Berlingske beskrev Han har ligeledes søgt aktindsigt i mindst 16 politianklagere og 81 ansatte ved politiets personaleoplysninger. Det fik Politiforbundet til at kalde hans fremgangsmåde for “chikane”.
Udover tilholdssagen har Rasmus Paludan desuden haft to sager på nakken fra Advokatnævnet, der i 2017 gav Rasmus Paludan bøder, da de mente han havde tilsidesat god advokatskik. Også denne gang omhandlede det fornærmelig omtale af politifolk, der blandt andet blev beskyldt for “amatørisme på højt niveau”. Rasmus Paludan gik i byretten med bøderne og hele sagen endte først med at finde sin endelige afgørelse i Østre Landsret i december 2020. Landsretten stadfæstede dagbøderne til Rasmus Paludan.
Interessen for politik
Det var således ingen ordinær figur, der trådte ind på den højreradikale politiske arena i 2016. Faktisk havde Paludan allerede 15 år tidligere taget stilling til racisme, men dengang var med det modsatte synspunkt end det, der gjorde ham verdensberømt i Danmark i 2018 og 2019.
I 2003 forfattede Rasmus Paludan nemlig et læserbrev, hvori han udtrykte, at det var  “glædeligt”, at Morten Messerschmidt og Kenneth Kristensen Berth fra Dansk Folkepartis Ungdom var blevet dømt efter racismeparagraffen. Indholdet i læserbrevet har Rasmus Paludan dog sidenhen kaldt “sludder” og taget “fuldstændig afstand” fra.
Hans organisatoriske politiske karriere startede i Det Radikale Venstre og dets ungdomsparti, Radikal Ungdom. Det var tilbage i 2002-2003. I Radikal Ungdom kom Rasmus Paludan sågar så højt op i hierarkiet, at han kom til sidde i organisationens hovedbestyrelse i 2003. Senere forsøgte han at komme i Europaparlamentet, da han i 2009 stillede op til valg som kandidat for den EU-kritiske Junibevægelse.
Efter at have prøvet lykken hos både EU-støtter og EU-skeptikere vendte Rasmus Paludan næsen mod et af de etablerede borgerlige partier. I 2010 meldte han sig således ind i partiet Venstre, hvor han forblev medlem et års tid.
“De fremmedes blod i kloakken”
I januar 2016 var Rasmus Paludans flirten med liberale partier dog endegyldigt slut. Han havde fundet sin hylde på den yderste højrefløj.
Rasmus Paludans entre på den yderste højrefløj startede dog ikke med partipolitisk engagement. Ved den første fremtræden som Redox er bekendt med, den 23. Januar 2016, deltog han i den danske Pegida-aflægger For Friheds demonstration i København. Her var gæstetaleren en af den europæiske højrefløjs største ikoner, nemlig den tidligere hooligan og leder af English Defence League Stephen Yaxley-Lennon, bedre kendt under dæknavnet Tommy Robinson. Med i demonstrationen var også en række kendte københavnske nynazister.
Rasmus Paludans første optræden på den yderste højrefløj var under denne For Frihed-demonstration den 23. januar 2016. Foto: Redox
I skaren kunne der også ses en markant skikkelse, som med det samme skilte sig ud fra mængden. Iklædt en markant blå trenchcoat jakke havde Rasmus Paludan gjort sin synlige entre på den radikale højrefløj. Han har haft travlt lige siden.
Allerede i februar 2016 gjorde den højreradikale advokat igen væsen af sig da han mødte op til et møde på Christiansborg med den svenske kunstner, Lars Vilks. Med sig havde Rasmus Paludan nemlig en attrappistol.
Lars Vilks er blevet et ikon på den yderste højrefløj, fordi han i 2007 stod bag en Muhammed-tegning, der medførte en voldsom offentlig debat og senere var et muligt motiv til at Omar El-Hussein i februar 2015 angreb et møde på Krudttønden på Østerbro med automatriffel, et angreb der kostede en mødedeltager livet. Ved mødet var netop Lars Vilks inviteret som gæst.
Om attrappistolen forklarede Rasmus Paludan dengang, at han havde medbragt pistolen fordi han mente, at der forelå en trussel mod ham, som han fortalte til Ekstra Bladet. Rasmus Paludan blev aldrig sigtet i sagen og fik sidenhen udleveret sin attrappistol af politiet igen.
Rasmus Paludan har senere været bestyrelsesmedlem af Lars Vilks Komiteen.
Rasmus Paludan holdt den 1. oktober 2016 den senere meget omtalte “Floder af blod”-tale ved den danske PEGIDA-bevægelse For Friheds demonstration ved Mindeankeret i Nyhavn. Foto: Redox
Udover hans aktive deltagelse i forskellige højreradikale demonstrationer igennem 2016, primært i selskab med organisationen “For Frihed”, forsøgte han også i 2016-2017 at blive en del af to højreradikale partier.
Selvom det faktisk lykkedes for Rasmus Paludan at blive valgt som kandidat for partiet til kommunalvalget i 2017, blev det dog en kort karriere i dengang nyetablerede højreradikale parti. Det skete efter der i starten af 2017 kom fokus på en tale han havde afholdt under en af For Friheds demonstrationer, en tale der blandt andet lød således:
“Vores gader og stræder vil blive forvandlet til floder af blod. Og de fremmede fjenders blod vil ende i kloakken, hvor de fremmede hører hjemme.”
Det var for meget for Nye Borgerliges partitop. Nye Borgerlige og Rasmus Paludans veje måtte skilles. Han meddelte derefter offentligt, at han havde meldt sig ind i Dansk Samling, men blev aldrig aktiv i partiet. I stedet gik han efter at skabe sit eget parti.
Partistifter og YouTube-kendis
Stram Kurs, hvor Rasmus Paludan selv blev og er ubestridt leder, blev dannet i juli 2017. Få måneder senere stillede partiet op ved kommunalvalget, hvor det dog ikke lykkedes at opnå valg nogen steder og stemmetallene var ringe. Rasmus Paludans rolle som ubestridt partileder stod dog ikke til at ændre.
Mange har siden stifttet bekendtskab med Rasmus Paludans mini-demonstrationer, når han har besøgt socialt udsatte boligområder i hele landet. Strategien med at opsøge konfrontationer og iscenesætte sig selv og hans sag mest muligt, startede dog ikke i socialt udsatte boligområder, men ved kendte venstreradikale tilholdssteder i København.
I årene 2016-2018 bestod denne kampagne af gentagne besøg foran Folkets Hus på Nørrebro, det venstreradikale kollektiv BumZen på ydre Nørrebro og Ungdomshuset på Dortheavej i Københavns Nordvestkvarter. Selv kaldte Rasmus Paludan overfor BT det en “borgerpligt”, at opsøge de venstreorienterede tilholdssteder, da han ikke mente, at man kunne sige sin mening disse steder uden at risikere vold. Anstrengelserne foran de venstreorienterede tilholdssteder gav dog tilsyneladende ikke den opmærksomhed Rasmus Paludan ønskede, selvom han ved flere episoder blev han angrebet med kasteskyts.
Rasmus Paludan ses her under en demonstration foran Folkets Hus i marts 2017. Foto: Redox
Det lykkedes dog Rasmus Paludan at få lokket flere kendte politikere med på sin vogn. Det drejer sig blandt andet om Carl Christian Ebbesen fra Dansk Folkeparti, der indledte en kampagne mod Folkets Hus. Også det socialdemokratiske folketingsmedlem, Lars Aslan Rasmussen, bidrog til forsøget på at få Folkets Hus lukket. Det lykkedes dog aldrig.
Selvsamme Lars Aslan fik i øvrigt senere gjort opmærksom på sig selv, da han i DR-dokumentaren “Rasmus Paludan – højrenationalist i børnehøjde” fra 2019, medvirkede som den første etablerede politiker, der inviterede Rasmus Paludan ind på Christiansborg til møde. Af dokumentaren fremgår det, at Rasmus Paludan var yderst tilfreds med invitationen, der af Rasmus Paludan blev opfattet som en anerkendelse af ham som politiker.
Fælles for alle disse mini-demonstrationer var at de var fulgt af et mere eller mindre fast kamerahold tilknyttet Rasmus Paludan. De højreradikale havde fået øjnene op for potentialet i at have egne medier, primært på YouTube. I det kølvand opstod en række kanaler med tilknytning til den nationalkonservative bevægelse. Et af dem var “Frihedens Stemme”, der blev etableret i januar 2017 med Rasmus Paludan som ansvarshavende redaktør. Mediet er underlagt Pressenævnet. Det var primært som ‘journalist’ for Frihedens Stemme, at Rasmus Paludan opsøgte de venstreorienterede tilholdssteder.
I løbet af 2018 var det dog ikke længere kun Frihedens Stemme, der streamede videoer med Rasmus Paludan som absolut hovedperson på YouTube. Rasmus Paludan og hans parti havde skiftet strategi. Nu var det ikke længere kun de venstreorienterede tilholdssteder, der skulle give Rasmus Paludan og Stram Kurs opmærksomhed.
I stedet var turen kommet til socialt udsatte boligområder, typisk dem, der var placeret på den såkaldte ghettoliste. Rasmus Paludan og Stram Kurs turnerede således landet rundt og chikanerede beboerne med mini-demonstrationer, hvor skældsord som “samfundstabere”, vendt mod områdernes beboere, og koranafbrændinger var fast repertoire.
Foruden fokus på de socialt udsatte boligområder begyndte Rasmus Paludan målrettet at gå efter børn og unge i sin kommunikation og propaganda. Med sig havde han og Stram Kurs ikke længere kun Frihedens Stemme som medie, de streamede også på Stram Kurs’ egen kanal på YouTube. Mange af videoerne fik langt over 100.000 visninger.
Igennem 2018 var det således lykkedes for Rasmus Paludan at blive til et virtuelt og viralt fænomen på YouTube. Med mange tusinde følgere og visninger på YouTube begyndte Rasmus Paludan og Stram Kurs at få opmærksomhed for andre end bare den yderste højrefløj. En af årsagerne til at Rasmus Paludans succes på YouTube vakte opsigt og bekymring var hans og partiets åbenlyse målrettede fokus på børn og unge. Eksempelvis kunne Rasmus Paludan finde på at møde op foran skoler, hvor små børn og unge kunne tage selfies med det racistiske Youtube-fænomen. Selfies, hvor både Paludan og børnene optrådte med det V-tegn og ‘sejr’-udsagnet, der siden hen blev hans varemærke. Både skoleledere og -lærere råbte vagt i gevær overfor Rasmus Paludans politiske charmeoffensiv overfor børn og unge.
Partilederens utallige mini-demonstrationer udløste en større samfundsdebat om brugen af politiets ressourcer. Det anslås at Rasmus Paludans politiske teater fra 1. Januar 2019 og til valgdagen cirka fem måneder senere kostede cirka 100 millioner kroner i samlede omkostninger. Selvom der var bred enighed i den offentlige debat om, at ytringsfriheden også skulle gælde for Rasmus Paludan, tog de fleste i samme ombæring stærkt afstand fra hans metoder, udtryksform og politik.
Folketingsvalg og en dramatisk eftermiddag på Blågårds Plads
Efter dannelsen af Stram Kurs blev det hurtigt klart, at en af partiets og Rasmus Paludans ambitioner var at komme i Folketinget. Derfor havde partiet i en længere periode forsøgt at skaffe underskrifter nok til at blive opstillingsberettiget. Det gik langsomt, men der skulle komme skub i tingene.
I foråret 2019 skete der flere ting, der gav Rasmus Paludan massiv opmærksomhed i medierne. En af dem var en mini-demonstration på Blågårds Plads i hjertet af Nørrebro i København den 14. april 2019. Det var tredje gang Rasmus Paludan forsøgte sig med en mini-demonstration på Blågårds Plads. Denne gang skulle koranen som vanligt afbrændes, men denne gang eksploderede situationen. Der var omfattende og voldsomme protester i området omkring Blågårds Plads. Urolighederne blev den opmærksomhed, som Rasmus Paludan formentlig havde hungret efter længe. Den eftermiddag på Blågårds Plads blev kulminationen på den mange måneder lange kampagne han og Stram Kurs havde kørt i de socialt udsatte boligområder.
Rasmus Paludan evakueres under demonstrationen på Blågårds Plads den 14. april 2019. Foto: Redox
Samtidig bragte flere medier store portrætter og som nævnt kørte DR dokumentaren “Rasmus Paludan – højrenationalist i børnehøjde”, der portrætterede Stram Kurs’ kamp for at opnå de 20.000 underskrifter, der skulle give adgang til stemmesedlen ved det forestående Folketingsvalg.
Den 27. april havde Rasmus Paludan samlet nok underskrifter. Dermed kunne partiet, og Rasmus Paludan i særdeleshed, deltage i landsdækkende tv-debatter. Rasmus Paludans voldsomme retorik og ekstremt højreradikale parti var kommet i det gode selskab.
Nu stod han og partiet pludselig foran en rigtig folketingsvalgkamp. For Stram Kurs og Rasmus Paludan blev det en folketingsvalgkamp med fuld fart på. Partiet skulle finde kandidater, udforme politik og i det hele taget gøre sig klar på rekordtid, for der var kun seks uger til valget. Det blev en valgkamp, hvor Rasmus Paludan fyldte forholdsvist meget og de andre politiske partier blev tvunget til at forholde sig til hans rabiate synspunkter.
Den 5. juni 2019 skulle anstrengelserne gøres op. Stram Kurs kunne på valgdagen noterer sig flere målinger, der placerede partiet lige omkring spærregrænsen på to procent og en plads i Folketinget så pludselig ud til at være en realistisk mulighed for Paludan.
Men minerne var noget mere dystre et par timer senere. For Rasmus Paludan og Stram Kurs snublede lige før målstregen. 1,8 procent blev det til, og det var derfor en meget slukøret Paludan, der sent på valgaftenen deltog i partilederrunden i fjernsynet.
Selvom skuffelsen var åbenlys hos Rasmus Paludan var indsatsen dog ikke helt forgæves. En af de ting stemmerne kastede af sig var stemmepenge. Penge, der ryger direkte i Stram Kurs partikasse. Et årligt tilskud fra staten til Rasmus Paludan på lidt over to millioner kroner – i hele valgperioden. Potentielt set otte millioner skattekroner ned i den højreradikale organisations slunkne kasse.
Som kulmination på de mange bestræbelser på at komme i Folketinget kom det i 2020 frem, at Stram Kurs havde fusket med indsamlingen af vælgererklæringerne. Derfor blev de af Valgnævnet udelukket fra at deltage i folketingsvalg i tre år frem.
I den anledning stiftede Rasmus Paludan og Stram Kurs et søsterparti med navnet “Hard Line”.  I sommeren 2020 begyndte Rasmus Paludan derfor igen at samle underskrifter ind for at blive opstillingsberettiget til Folketinget – denne gang for partiet “Hard Line”. Det går ikke overvældende godt. I skrivende stund har partiet 3.748 af de påkrævede 20.182 vælgererklæringer.
Chikane af Krystalnats-arrangement
Selvom Rasmus Paludan i 2019 havde travlt med valgkamp, brænde bøger og demonstrere i socialt udsatte boligområder havde han dog ikke helt glemt sine gamle fjender på venstrefløjen. Hvert år markerer venstrefløjen i København årsdagen for Krystalnatten, hvor man både mindes ofrene for de nazistiske pogromer mod den jødiske befolkning i Tyskland og sætter fokus på den aktuelle racisme i samfundet. Det skete også i november 2019. Denne gang var det kommet Rasmus Paludan og en håndfuld tilhængere for øre.
Rasmus Paludan og hans tilhængere valgte derfor at møde op for at chikanere arrangementet, hvor de med deres medbragte højtaler fik overdøvet Krystalnat-overleveren Hannah Skob, da hun berettede om sine oplevelser på Krystalnatten for de forsamlede. Rasmus Paludan forklarede sidenhen i en mail til Redox, at han ikke kunne høre hvad der “skete på scenen hos den venstreekstremistiske demonstration” og at det i øvrigt heller ikke interesserede ham.
Tiltrækker nazister og antisemitter
Når Rasmus Paludan og hans aktivister ikke chikanere overlevende fra Krystalnatten plejer de gerne omgang med andre højreekstreme. Det på trods af Rasmus Paludan og Stram Kurs gentagne gange har hævdet, at de tager stærk afstand fra nazisme, nazister og antisemitter.
Redox har gentagne gange dokumenteret hvordan både nuværende og tidligere nazister, antisemitter og andre højreekstreme plejer omgang med Rasmus Paludan og Stram Kurs. Som nævnt var der talrige nazister til stede allerede da Rasmus Paludan havde sin debut på gaden med det yderste højre den 23. januar 2016. Det er dog langt fra det eneste tilfælde.
Da Stram Kurs afholdte deres såkaldte rigskongres på Christiansborg den 23. november 2019 var det ikke kun nye ansigter på den radikale højrefløj, der var til stede. På kongressen deltog flere kendte ansigter med en fortid i den nazistiske bevægelse.
Stram Kurs’ nyvalgte Rigsledelse ved partiets rigskongres på Christiansborg i november 2019.
En af deltagerne med nazistisk baggrund på Stram Kurs’ rigskongres var Harald Pedersen. Han har både har været aktiv i det nu lukkede nynazistiske Danskernes Parti og den selverklærede nationalsocialistiske kamporganisation Den Nordiske Modstandsbevægelse, NMR.
Efter medlemsskaberne i de nazistiske organisationer engagerede Harald Pedersen sig i Stram Kurs. Udover deltagelse i Rigskongressen har han demonstreret flere gange med Stram Kurs. Den nazistiske fortid afholdt ikke Stram Kurs fra at optage ham som medlem. Forelagt Redox’ dokumentation valgte Stram Kurs dog efterfølgende at ekskludere Harald Pedersen.
Harald Pedersen (med briller) under Stram Kurs’ Rigskongres på Christiansborg i november 2019.
Foruden Harald Pedersen deltog adskillige tidligere medlemmer af Danskernes Parti på Rasmus Paludans rigskongres. Et af de tidligere medlemmer var højrefløjsveteranen Vivian Edsberg. Udover sit engagement i det nynazistiske parti har hun også slået sine folder som holocaustbenægter i Dansk Selskab for Fri Historisk Forskning. Her hjalp hun blandt andet med at udgive og oversætte den kendte amerikanske antisemit og tidligere leder af Ku Klux Klan David Dukes bog “Jødisk racisme” til dansk. Først da Redox fremlagde dokumentation for dette blev Vivian Edsberg persona non grata i partiet, og ifølge Rasmus Paludan meldte hun sig derfor selv ud af Stram Kurs.
Overlappene med andre højreekstreme går dog længere tilbage. I foråret 2017 kunne Redox dokumentere, hvordan holocaustbenægteren Jesper Hassel Hansen, deltog som en af Rasmus Paludans følgesvende, da Rasmus Paludan optog et indslag til YouTube med Carl Christian Ebbesen fra Dansk Folkeparti ved Folkets Hus på Nørrebro i marts 2017. På samme tid var Jesper Hassel Hansen ligeledes aktiv i For Frihed sammen med Rasmus Paludan.
Jesper Hassel Hansen (med blå hætte) sammen med Rasmus Paludan til demonstration foran Folkets Hus i marts 2017. Foto: Redox
I 2013 demonstrerede Jesper Hassel Hansen sammen med nazister fra Danmarks Nationale Front på Rådhuspladsen i København og han har været medlem af Danish Defence League. Da Redox spurgte ind til hans holocaustskepsis tilbage i april 2017, sagde han blandt andet:
“Jeg mener, at der er nogle ting i historien man skal have bragt op til overfladen igen. Bare sådan noget som holocaust for eksempel: Jeg vil ikke gå så langt som at sige, at jeg benægter det, men jeg vil have lov til at stille mig skeptisk an overfor f.eks. antallet. Jeg har svært ved at tro på, at man har gasset seks millioner mennesker.”
Efterfølgende måtte Rasmus Paludan tage afstand fra hans egen aktivist og skrev i et blogindlæg, at hvis man ikke delte hans syn på “nazisme, fascisme osv., så skal man holde sig langt væk”.
Det var dog ikke alle aktivister med tankegods fra den nazistiske bevægelse, der blev undsagt af Rasmus Paludan. Det gælder for eksempel det tidligere medlem af Danskernes Parti, Sebastian Skallsø, der deltog som aktivist ved Rasmus Paludans mini-demonstrationer ved eksempelvis Ungdomshuset i København i 2017. Ikke alene blev Sebastian Skallsø ikke undsagt: Han blev i stedet medlem af Stram Kurs og belønnet med en kandidatplads ved både kommunalvalget i Rødovre og Region Hovedstaden i 2017.
Under folketingsvalgkampen i 2019 kom det også frem at Rasmus Paludan og Stram Kurs brugte aktivister rundet af nazi-bevægelsen. Det kom til udtryk, da Henrik Westermann Søndergaard, der var folketingskandidat for Stram Kurs, den 18. maj lagde et billede på Facebook, hvor to aktivister hjalp partiet med at sætte valgplakater op i Hvidovre ved København. Det er dog ikke hvem som helst, der kunne ses på billedet.
Den ene af de to var nemlig den voldsberedte nazist, Brian Jensen. Brian Jensen har i mere end 20 år været en central person i det nazistiske miljø i København. I 1990’erne slog han sine folder i den nazistiske gruppe Blood & Honour. Efterfølgende blev skiftet ud med en toppost Dansk Front og endnu senere meldte Brian Jensen sig ind i Danskernes Parti. Den anden person på billedet havde ligeledes været aktiv i Danskernes Parti, og da partiet lukkede blev vedkommende aktiv i Den Nordiske Modstandsbevægelse og altså plakatopsætter for Rasmus Paludans parti.
Senest kunne Redox sidste år bringe nyheden om, at Rasmus Paludan også har demonstreret sammen med den nu fængslede nazileder Jesper Rosendahl Gregersen fra Den Nordiske Modstandsbevægelse. Da Jesper Rosendahl Gregersen blev anholdt af i 2019 politiet fandt de blandt andet udstyr til at bygge bomber og hjemmelavede skydevåben. Sagen er en af de mest alvorlige sager den yderste højrefløj har været involveret i mange år.
Rasmus Paludan og Jesper Rosendahl Gregersen (med blå halsklud) under demonstration ved Islamisk Trossamfund i Københavns Nordvestkvarter i januar 2018. Foto: Redox
Når Jesper Rosendahl Gregersen ikke kiggede i bombemanualer fandt han tid til at deltage i en af Rasmus Paludans mini-demonstrationer. Det skete den 17. januar 2018 foran Islamisk Trossamfund i Københavns Nordvestkvarter, hvor han blev set demonstrere sammen med Rasmus Paludan og de øvrige 15-20 deltagere i demonstrationen.
Den 12. oktober 2019 skulle Rasmus Paludan have talt ved en stort anlagt alt-right konference, “Scandza Forum”, i København. På konferencen var Rasmus Paludan den eneste danske taler på programmet. Det var meningen, at Rasmus Paludan skulle have talt for flere af den yderste internationale højrefløjs prominente navne og aktivister. Det indebar blandt andet, at Rasmus Paludan skulle have delt talerstol med hele tre fremtrædende antisemitter mens kendte nazister, nationalister og andre højreekstreme lyttede med. Det kom dog aldrig så vidt. Rasmus Paludan nåede nemlig aldrig frem til konferencen, da den blev blokeret af en stor gruppe antifascister, der havde opsnuset den ellers hemmeligholdte adresse på konferencestedet.
Et af blokadens resultater var, at Rasmus Paludan aldrig kom frem og derfor heller ikke fik holdt sin tale til de forsamlede højreekstremister. Overfor Redox fortalte Rasmus Paludan efterfølgende, at han ikke var klar over hvem der tiltog i Scanzda Forum og han kun ville fortælle om Stram Kurs’ politik.
“Ægte Pride” på Nørrebro
To gange har Rasmus Paludan forsøgt at profitere på LGBT-spørgsmål ved at holde sin helt egen mini-Pride. Begge gange igennem Nørrebro, da Rasmus Paludan ikke mener at homoseksuelle kan færdes frit i bydelen.
Her går Rasmus Paludans “Pride”-demonstration mod Nørrebro i august 2018. Foto: Redox
Første gang Rasmus Paludan forsøgte sig med sin egen Pride var i august 2018. Via de sociale medier havde Rasmus Paludan indkaldt til Pride på Nørrebro. Selvom mere end 60 på forhånd havde tilkendegivet de ville deltage, og Rasmus Paludan stolt pralede med den kommende begivenhed, endte det dog i en fiasko og kun 10-11 personer mødte op på samlingsstedet. I tråd med Rasmus Paludans strategi om at tiltrække unge og børn, var det også primært meget unge drenge, der mødte op på dagen. Som om det ikke var galt nok konfronterede en gruppe antifascister også den lille flok demonstranter fra det racistiske parti. Paludan og hans tropper måtte derfor søge tilflugt i en kiosk, indtil de under eskorte af talstærkt politi kunne gennemføre resten af demonstrationen.
Året efter prøvede han igen. Denne gang havde Rasmus Paludan indkaldt til demonstration under parolen “ægte Pride på Nørrebro”. Denne gang mødte også kun to håndfulde aktivister op for at støtte Rasmus Paludan i hans foretagende. En af dem var Cammilla Kürstein, der kort forinden var blevet kendt i offentligheden for at være forelsket i og kalde sig selv “sjæleven” med morderen Peter Madsen.
Paludans “Pride”-demo ses her i august 2019 på vej ad Nørrebrogade. Foto: Redox
En anden deltager i mini-Priden var Mickey Gravgaard, der blandt andet har været aktiv i det såkaldte borgerværn Sons of Odin, hvor han blandt andet har deltaget i dét, der skulle have været en organiseret jagt efter romaer på Christianshavn i København.
Den lille samling af højreradikale mødtes til “ægte Pride” på Bispebjerg Station mellem Nørrebro og Nordvest og bevægede sig via ydre Nørrebro til Blågårds Plads på indre Nørrebro. På Blågårds Plads kom det til flere konfrontationer med både lokale og butiksindehavere. Under tumulten blev det foreviget på Rasmus Paludans egen livestream, at en af Rasmus Paludans påståede LGBT-sympatisører kaldte en moddemonstrant for “bøsserøv”.
Året inden havde Paludan iøvrigt deltaget i en demonstration, der var indkaldt af den kristne organisation “Retten til Liv”. Retten til Liv advokerer for at den fri abort skal afskaffes og abort forbydes. Demonstrationen var indkaldt i anledning af det i 2018 var 45 år siden den fri abort blev indført i Danmark. Demonstrationens budskab lød: “Red en mere”.
Her ses Rasmus Paludan til demonstrationen mod fri abort den 9. juni 2018. Foto: Privat
En af dem, der gerne ville bidrage til at redde en mere var Rasmus Paludan, der deltog i  demonstrationen hele vejen. Efterfølgende benægtede Rasmus Paludan overfor Redox, at han skulle være imod fri abort. Han gik dog ind for der skulle fødes “så mange etniske danske børn som muligt” og mente derfor er enhver abort fra en dansk kvinde var at betragte som en “tragedie”.
Børnebold i Nordsjælland
I 2018 lancerede Paludan fodboldholdet “Danernes Soldater IF”. Holdet findes på papiret stadig og har en Facebook-side. Der har dog ikke været nævneværdig aktivitet med relation til fodbold i lang tid. Opslagene på siden stammer fra Stram Kurs’ og viser eksempelvis partiets mini-demonstrationer. Faktisk skal vi helt tilbage til den 4.maj 2019, hvor et holdfoto med Rasmus Paludan i centrum blev til Facebook-sidens coverbillede.
Fodboldholdet fik også en del opmærksomhed, da det faldt sammen med Rasmus Paludans øvrige strategi om at opsøge børn og unge til sit politiske projekt. Redox’ kortlægning af de første aktive på fodboldholdet viste, at adskillige af de aktive var mindreårige teenagedrenge. Selv skriver Danernes Soldater IF, at deres mål er at samle “danske drenge og mænd” for at dyrke sport og udvikle sammenhold med det formål at styrke de “fysiske og mentale færdigheder” hos de interesserede.
Redox kunne i juni 2019 afsløre, at Rasmus Paludan i forbindelse med sit fodboldhold havde inviteret en mand ind på holdet, der havde verserende sager om krænkelser af seksuel karakter af mindreårige kørende fra jyske fodboldklubber, men da sagerne var verserende var de endnu ikke endt på mandens straffeattest.
De informationer havde politiet delt med den etablerede fodboldklub på Sjælland, hvor manden ellers kortvarig var træner, men på grund af henvendelsen fra politiet og på grund af “upassende opførsel” i klubben valgte den sjællandske fodboldklub at stoppe samarbejdet med manden. Men Paludan inviterede altså den sigtede ind i varmen på sit fodboldhold, hvor flere af spillerne var under 15. Manden havde før det allerede fungeret som aktivist og vagt ved flere af Rasmus Paludans mini-demonstrationer.
Rasmus Paludan og den mistænkte børnekrænker (i rød cirkel) under Danernes Soldater IFs kamp i december 2018. Foto: Redox
I oktober 2020 meddelte Paludan at han ville etablere en kristen kirke, hvor han selv vil fungere som ærkebiskop, såfremt projektet bliver anerkendt som et trossamfund. Det er endnu ikke sket. Kirken hedder dog allerede nu “Sankt Jakob Maurerdræberens Kirke”. Det utraditionelle navn henviser til Sankt Jakob, som ifølge myterne kom til live igen efter at have været død, hvorefter Sankt Jakob hjalp en kristen hær med at fordrive muslimerne ud af Spanien i 1200-tallet. Selv medgiver Rasmus Paludan overfor Kristeligt Dagblad, at det hele lyder “korstogs-agtigt” og den voldsforherligende og krigeriske retorik er da også helt bevidst. Overfor samme avis beskrev Rasmus Paludan det således:
 “…vi har ikke så meget fokus på at vende den anden kind til. Vi er inspireret af Sankt Jakob, som drog sværdet, når det var nødvendigt.” 
Dømt for racisme
Rasmus Paludans velkendte rabiate retorik har resulteret i to domme for racisme. Han er dømt efter den såkaldte racismeparagraf, straffelovens paragraf 266b, der forbyder nedværdigelse og forhånelse af andre på baggrund af “race, hudfarve, nationale eller etniske oprindelse, tro eller seksuelle orientering”.
Første gang Rasmus Paludan blev dømt var i april 2019. Han var blevet anmeldt for racisme af Black Lives Matter Denmark-aktivisten Bwalya Sørensen. Siden anmeldelsen har Rasmus Paludan gentagne gange chikaneret Bwalya Sørensen, blandt andet ved at afholde demonstrationer ved hendes private adresse.
Sagen udsprang af en YouTube-video, hvor Paludan sagde, at “de fleste n***** i Sydafrika” havde et for lavt “kognitivt funktionsniveau” til at kunne styre et land. Rasmus Paludan fik en dom på 14 dages betinget fængsel i retten i Glostrup, der blev stadfæstet af Østre Landsret.
Retten fandt, at det var en skærpende omstændighed, at udtalelserne faldt med propagandistisk øjemed og dermed ikke kunne ses “som led i en saglig politisk debat”, som dommer i Østre Landsret, Joachim Kromann, formulerede det.
Den anden dom fik Rasmus Paludan efter en ganske omfattende sag, hvor han var tiltalt for ikke mindre end 14 forhold. Igen var han sigtet efter racismeparagraffen, men denne gang også hasarderet kørsel og æreskrænkelse. I forhold til anklagerne efter racismeparagraffen blev de fremsat under skærpende omstændigheder, da anklageren argumenterede for, at det havde karakter af propagandavirksomhed.
Rasmus Paludan havde eksempelvis sagt i en en YouTube-video, at Danmark var for “højt udviklet” til at omgås dét, som Rasmus Paludan betragtede som det “muslimske kulturaffald”. Rasmus Paludan blev af retten i Næstved kendt skyldig i samtlige forhold og fik en dom på tre måneders fængsel, hvoraf den ene blev gjort ubetinget. Dommen indebar også at Rasmus Paludan mistede retten til at føre straffesager som advokat i tre år, blev idømt en bøde på 8500 kroner samt dømt til at betale en erstatning på 30.000 kroner for de ærekrænkende udtalelser. Som rosinen i pølseenden mistede Rasmus Paludan også retten til at føre bil i et år.
Rasmus Paludan har anket dommen, men landsretten har endnu ikke berammet en dato for sagen.
Højt at flyve, dybt at falde
Selvom Rasmus Paludan på overfladen har styr på sine aktivister og sit parti skal der ikke kradses meget i overfladen før skeletterne vælter ud af skabet.
2020 var således et særdeles vanskeligt år for Stram Kurs. Året startede ud med massiv utilfredshed i medlemsrækkerne med Rasmus Paludans forvaltning af sin position som partileder og behandling af medlemmerne. Det ledte til, at en række utilfredse medlemmer fortalte om organisationens interne liv til Redox.
En af årsagerne til krisen var netop Redox’ dækning af Stram Kurs, der blandt andet formåede at afdække hvem der deltog i partiets rigskongres i 2019, hvilket efterfølgende førte til en række eksklusioner fra partiet som beskrevet tidligere. Det ledte til debatter og intern splittelse i partiet om hvorvidt Stram Kurs skulle være et “pænt parti” eller om der skulle være plads til mere eller mindre alle.
I 2020 har Rasmus Paludan og Stram Kurs igen forsøgt at få opmærksomhed ved at søge konfrontation i socialt udsatte boligområder, men uden stor succes. I stedet har partiet rykket metoden udenlands og turneret i en række nordeuropæiske lande.
Stram Kurs afholdte i august 2020 en demonstration på Stortorget i Malmö. Foto: Victor Pressfeldt
Partiet har således været omkring Malmø, hvor Stram Kurs-aktivisten John Lydeking Andersen, var bevæbnet med et baseball-bat. Stockholm, Paris, Berlin og en tur til Belgien er det også blevet til. Det har kastet en del presseomtale af sig, bare ikke så meget i den danske presse.
Særligt den svenske presse har dog dækket Rasmus Paludans mini-demonstrationer. Særligt kastede demonstrationen ved det socialt udsatte område Rosengården i Malmø en del opmærksomhed af sig. Også efter en demonstration i Stockholm dækkede pressen ivrigt Rasmus Paludan.
Pressen var dog ikke de eneste svenskere, der gerne ville snakke med Stram Kurs-folkene. I forbindelse med Stockholm-demonstrationen lykkedes det for flere Stram Kurs-aktivister at blive efterlyst af både det svenske politi og efterretningstjenesten, SÄPO. Rasmus Paludan selv nåede aldrig frem til Stockholm, i stedet fik han et to-årigt indrejseforbud til Sverige, da myndighederne i Sverige vurderede, at han ville begå kriminalitet og at han i øvrigt var en trussel mod den “offentlige orden og sikkerhed i Sverige”.
Hus og have
Paludan brugte en del energi på at kigge på ejendomme i Danmark i 2020. Det er ikke et fokus, der kommer ud af den blå luft.
Redox fik nemlig opsnappet, hvor Stram Kurs havde tænkt sig at afholde Rigskongres i 2020. Det viste sig at Stram Kurs’ plan var at holde rigskongres på Kursuscenter Ankersminde, et sted med stor tilknytning til den socialdemokratiske bevægelse. Særligt Danmarks Socialdemokratiske Ungdom (DSU) har tradition for at anvende stedet og er en del af ejerkredsen.
Da Redox viderebragte nyheden om hvem der havde lejet sig ind i den socialdemokratiske højborg, gik det også stærkt med at få smidt Stram Kurs på porten og DSU’s formand, Frederik Vad, lagde meget kraftig afstand til Rasmus Paludan og Stram Kurs, da han i en pressemeddelelse udtalte:
“Til sommer skal vi afholde 10-årsmarkeringen af det forfærdelige terrorangreb på Utøya. Vi vil ikke kunne markere den tragedie på samme grund, som Stram Kurs afholder Rigskongres. Også derfor kan vi selvfølgelig ikke tillade, at Ankersminde skal danne ramme om en rigskongres i et højreekstremt parti som Stram Kurs.”
Stram Kurs stod dermed uden sted at afholde deres Rigskongres. Rigskongressen blev dog afholdt i en decimeret udgave i en lille FDF-hytte ved Middelfart i oktober 2020. Her kunne partiets krise dog også ses: Kun lidt over 20 partimedlemmer mødte op. Et markant fald på meget kort tid i forhold til den fyldte sal på Christiansborg året før.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Blandt andet for at undgå fremtidige udfordringer med lån af lokaler lykkedes det i december 2020 Stram Kurs at erhverve sig en ny ejendom. Partiet har købt en tidligere friskole i den lille jyske by Hoven i Midtjylland. Partiet købte skolen på tvangsauktion for 750.000 kroner efter friskolen gik konkurs og kalder den nu for “Stram Kurs’ Partiskole”.
Partiskolen vil partiet bruge til rigskongresser og andre partiarrangementer, og skolen har da også allerede været i brug, da partiet holdt nytårsfest på den. Festen blev afholdt under navnet “ekstraordinær rigskongres” for dermed at kunne omgå forsamlingsforbuddet.
Fem år efter sit indtog på den højreradikale scene har Paludan opnået mere end for eksempel Danskernes Parti nogensinde gjorde. Men enmandshæren er ikke usårlig. Selvom partiet nyder godt af de offentlige støttekroner er de hårdt ramt af den manglende evne til at rekruttere og fastholde aktivister, ligesom de lige nu har meget langt til de 20.000 vælgererklæringer.
Efterårets kommunalvalg vil formentligt give et godt billede på om Paludan og Stram Kurs stadig er en faktor i dansk politik om fem år.
Læs mere om Rasmus Paludans baggrund inden han blev højreradikal aktivist i artiklen “Advokaten og Borgerkrigen” fra 2017
","I dag, lørdag den 23. januar, er det præcist fem år siden, at Redox første gang observerede Rasmus Paludan i organiserede højreradikale sammenhænge. Det skete ved en For Frihed-demonstration i det centrale København. På de fem år er han gået fra at være en perifær højreekstremist til et kendt YouTube-fænomen. Selvom han snublede på målstregen …
",Redox,['Nyheder']
0,610,https://redox.dk/nyheder/hemmelig-hoejrefloejsalliance-paa-tvaers-af-organisationer/,2014-01-14 10:56:15,2021-02-11 18:00:23,Hemmelig højrefløjsalliance på tværs af organisationer,"På det nye trægulv er en boksering på cirka femten kvadratmeter tegnet op med sort gaffatape. Fra et gelænder på første sal hænger et stort banner med teksten ”Vederfølner – Vi holder øje med Danmark”. Langs væggen i salen sidder et bredt udsnit af den yderste højrefløj. En enkelt har sin lille søn med. De to kæmpere gør sig klar. Vederfølners tidligere kasserer, Lars Rask Eriksson, sætter kampen i gang, mens sneen udenfor fyger de smalle landeveje til.
I det nyrenoverede forsamlingshus i Svindinge på Østfyn kæmper Martin Steen Skovgaard mod Lars Grønbæk Larsen. Grønbæk Larsen kæmper i en sort undertrøje, der afslører hans Vederfølner-tattovering på højre arm. Hans modstander er iført en Danish Defence League-t-shirt. I 2006 stod de side om side i Svendborg, da Dansk Front gennemførte en af nyere tids største racistiske demonstrationer. Nu kæmper de en lang og indædt kamp mod hinanden. Udenfor holder politi i to civile biler huset under observation fra den nærliggende kirkes parkeringsplads.
De mange mænd rundt om den lille boksering klapper og hujer. Her er Dansk Fronts tidligere talsmand Julius Børgesen, Vederfølners tidligere kasserer Lars Rask Eriksson og ledende medlemmer af Danish Defence League. Tre generationer af voldsdømte White Pride-medlemmer er til stede. Også Kalundborg-gruppen Rightwings er her. Ser man bort fra DNSB og DNF er stort set alle grupper på den yderste højrefløj repræsenteret; i hvert fald alle dem, der består af unge mænd.
Den daværende Vederfølner-formand, Lars Grønbæk Larsen (med ryggen til) får sig en snak med Jesper Straube fra White Pride til NAPT-arrangementet i Svindinge. (Foto: Redox)
Efter en række kampe serveres middag, ligesom Vederfølner og Danish Defence League holder korte præsentationstaler om deres respektive organisationer. Ud på aftenen ankommer en stripper fra Odense. Festen slutter først ud på de tidlige morgentimer. En række videoer fra turneringen bliver efterfølgende publiceret på YouTube af to menige Danish Defence League-medlemmer. (Hvis videoerne ikke vises, kan du se dem HER og HER)
Koordinering bag kulisserne
Arrangementet er det andet af sin slags og finder sted i januar 2013. Det første blev afholdt i marts 2012, og efterfølgende oprettede hovedmanden bag, Lars Grønbæk Larsen, Facebook-gruppen ”Nationale Arrangementer På Tværs” med disse ord:
”Denne gruppe er lavet på baggrund af “Nationalt arrangement fyn”, der blev afholdt d. 6 marts 2012. Deltagerne i arrangementet aftalte, at vi på tværs af indforståede foreninger og lignende skulle oprette en gruppe hvor man kunne invitere hinanden til arrangementer/fester/demonstrationer/møder og lignende. Denne er ikke ment som en debatgruppe men som et samlingssted for alle os aktive der ikke kun skriver på nettet. Håber den vil blive brugt flittigt og udvide det nationale engagement hos folk i miljøet. Et hvert medlem af denne gruppe kan invitere andre til hvad de måtte ønske.”
Siden da har den hemmelige facebookgruppe spillet en central rolle i koordineringen af en række aktiviteter og hvervningen af nye folk til den yderste højrefløj. Gruppen samler folk fra blandt andet White Pride, det nu lukkede Vederfølner, RightWings, Danish Defence League og Danskernes Parti. Nationale Arrangementer På Tværs (NAPT) er på den ene side en reklamesøjle, hvor de forskellige organisationer kan invitere hinanden til deres aktiviteter, men samtidig også udgangspunkt for en række arrangementer, som Lars Grønbæk Larsen og hans nye gruppe, Rightwings, står bag.
Kenneth Elmkvist Andersen (bagerst), Kim Hvass Kristensen (i midten) og i sort dynejakke Dan Jensen (tidligere Jochumsen), alle fra Kalundborg-området til DDL-demonstration i Aarhus 31. marts 2012. (Foto: Redox)
Facebookgruppen tæller cirka 125 medlemmer. De mest aktive er fra Danish Defence League, Rightwings, White Pride, samt det nu lukkede Vederfølner. Danskernes Partis formand Daniel Carlsen, samt en række andre af partiets topfolk, er med i gruppen, men langt fra lige så aktive. En række centrale folk fra blandt andet Frihedspartiet, Frit Danmark og Den Danske Forening er også med i gruppen, men skriver sjældent eller aldrig. Viften af arrangementerne, som de 125 højrefløjsfolk inviterer hinanden til, er bred. Vederfølner og Danish Defence League opreklamerer alle deres arrangementer i gruppen, men listen tæller også f.eks. foredrag hos Trykkefrihedsselskabet, Svenskarnas Partis 1. maj-demonstration, Rightwings’ påskefrokost i foråret 2013, møder i Den Danske Forening, samt facebooksiden ”Nej Til Moskéer”’s demonstration på Rådhuspladsen i København i maj 2013.
NAPT-gruppen bruges bl.a. til at koordinere demonstrationer. Her er Lars Grønbæk Larsen til demonstration mod moskéer på Rådhuspladsen i maj 2013. Også Thomas Berg Sørensen (kasket) og Lars Hartvig (grå jakke) Fra Danskernes Parti deltog. (Foto: Redox)
Hovedparten af de opreklamerede arrangementer er offentlige. Det er primært Lars Grønbæk Larsens egne arrangementer, som f.eks. de to fester på Fyn, der holdes hemmelige for offentligheden. Her sker mobilisering via NAPT-gruppen, samt NAPT-medlemmernes personlige netværk.
Fra prettyboy til ”Rocker-Lars”
Den centrale drivkraft i NAPT er Lars Grønbæk Larsen. Han er født i 1986 og har siden de tidlige teenageår været aktiv på den yderste højrefløj. Han var aktiv i Fremskridtspartiets Ungdom på Fyn og stiftede sidenhen ”De National-Liberale”, der i 2006 var den formelle arrangør af Dansk Fronts to demonstrationer i Svendborg på Fyn. I den periode brugte han meget tid sammen med Dansk Front-folk på Fyn. I 2007 lukkede Dansk Front og blev erstattet af Vederfølner, hvor Lars Grønbæk Larsen var formand frem til marts 2013. Han sad i bestyrelsen med blandt andet Dan Jensen (tidl. Dan Jochumsen).
Det var Lars Grønbæk Larsen (i midten) der var den formelle arrangør bag Dansk Fronts demonstration i Svendborg den 10. juni 2006. (Foto: Redox)
Både i forbindelse med demonstrationerne på Fyn og sit langvarige formandskab for Vederfølner var Lars Grønbæk Larsen en af de mest medievenlige ansigter på den yderste højrefløj. Hvor langt de fleste andre på den yderste højrefløj skyede pressen, var han i en årrække den pæne dreng, der udtalte sig til journalisterne og hyppigt tog afstand fra vold. Det image har ændret sig drastisk de seneste år. I juni 2012 blev Lars Grønbæk Larsen anholdt og senere dømt for, sammen med folk fra bl.a. Rightwings og Danish Defence League, at have angrebet en antifascistisk manifestation på Odense Banegård. Blandt de anholdte var Martin Bryhl, der i 2010 blev idømt 2½ års fængsel for at have påkørt tre AC Horsens-fans, der gik på fortovet i Horsens efter en fodboldkamp mod OB.
I juni 2012 blev en gruppe fra NAPT-miljøet anholdt på Odense Banegård, da den forsøgte at angribe en antifascistisk manifestation. Her ses Peter Traulsen, Lars Grønbæk Larsen og Theis Andersen på banegården. (Foto: Redox)
Samtidig har Lars Grønbæk Larsen været drivkraften bag, at gruppen Rightwings fra Kalundborg træner kampsport, ligesom han arrangerer kampsport på sin private bopæl. Blandt en del venner omtales han i dag som ”Rocker-Lars”. Grønbæk Larsen har også to år i træk arrangeret sommergrillfester i sit hjem, hvor deltagerne efterfølgende er taget til Ørbæk Marked for at se stripshow. Begge år er selskabet dog endt i slagsmål.
Vold og fester frem for politik
Generelt fylder vold, både den lovlige i form af kampsportstræning og -turneringer og den ulovlige, meget i miljøet omkring NAPT. Ser man på de medlemmerne af Facebook-gruppen, så er en lang række af dem kendt for at have deltaget i, og ofte at være blevet dømt for, angreb på fx personer, der lignede venstreorienterede aktivister eller personer med anden etnisk baggrund end dansk. Den aggressive linje overfor venstrefløjen er da også noget af det, som grupperne i NAPT især bruger deres tid på.
Her ses bl.a. Martin Bryhl (yderst til venstre), Lars Grønbæk Larsen (i blå trøje) og Peter Traulsen (yderst til højre) kort efter deres løsladelse i forbindelse med episoden på Odense Banegårdscenter i juni 2012 (Foto: Redox)
De organisationer, der er repræsenterede i NAPT, har for de flestes vedkommende meget begrænset udadvendt politisk aktivitet udover at dukke op ved f.eks. SIAD’s demonstrationer. Rightwings og White Pride har en begrænset udadvendt aktivitet, Vederfølner er lukket og Danish Defence League sætter primært klistermærker og plakater op. I stedet er det, udover aggressionerne overfor venstrefløjen, især fester og andre sociale arrangementer, der er i højsædet. Ud af de 24 arrangementer, der er blevet opreklameret i NAPT det seneste år, har 13 af dem været sociale. Resten har været møder og demonstrationer.
En af disse demonstrationer foregik ved en moské i Horsens i maj 2012, hvor netværket omkring NAPT samledes under fredagsbønnen. I en mobiliseringsbesked afsendt af Danish Defence League, som Lars Grønbæk Larsen viderebragte i NAPT-gruppen, lød det at man ville lave ”sjov” og at afsenderen håbede at folk var ”friske”, da det med garanti ville blive ”sjovt”. Ved demonstrationen, der var pakket ind i store mængder kampklædt politi, dukkede medlemmer af blandt andet Danish Defence League, White Pride og Vederfølner op.
Martin Steen Skovgaard under DDL-demonstrationen i Aarhus den 31. marts 2012, hvor han sammen med blandt andre folk fra Rightwings forsøgte at komme i nærkontakt med moddemonstranter. (Foto: Redox)
Ny alliance
NAPT er en relativt ny alliance mellem grupper, der tidligere ellers ikke opsøgte hinandens selskab. Mange af de centrale folk kender hinanden tilbage fra Dansk Front-tiden, og ser man på de interne fotos fra festen i Svindinge i januar 2013, er der da også mange ansigter, der går igen fra Dansk Fronts storhedstid i 2006. Dog er de to erklærede nazistiske grupper DNSB og Danmarks Nationale Front (DNF) holdt ude af netværket. Den eneste undtagelse er Julius Børgesen, den tidligere Dansk Front-talsmand, der også er medlem af NAPT. Han har den seneste tid deltaget i en række arrangementer med DNF.
Danskernes Parti udgør en minoritet i netværket, men er dog med. Lars Hartvig fra partiets københavnerafdeling deltog f.eks. i Rightwings’ påskefrokost i foråret 2013, ligesom en delegation fra Danskernes Parti deltog i Danish Defence Leagues sommerfest samme år. ”Nationale Arrangementer På Tværs” er endnu blot et forum med begrænset størrelse og uden udadvendt aktivitet. Meget tyder dog på, at alliancen mellem de gamle Vederfølner- og White Pride-folk i Århus og på Fyn, Rightwings på Vestsjælland og Danish Defence League i København er kommet for at blive. Netværkets fester har samlet en række af højrefløjens stærkeste organisatorer og desuden haft succes med at tillokke en ældre generation af voldsberedte racister.
En af de centrale organisationer i Nationale Arrangementer På Tværs er Danish Defence League. Her ses DDL’s talsperson, Philip Traulsen, til demonstration i Aarhus 31. marts 2012 (Foto: Redox)
Næste skridt bliver formentligt at forsøge at etablere et tættere samarbejde omkring udadvendte, politiske arrangementer. Med Danskernes Partis stræben efter medieaccept og DNSB og DNF’s både politiske og sociale isolation på højrefløjen, er der et organisatorisk tomrum, som netværket omkring NAPT nu har muligheden for udfylde.
Grønbæk afviser hemmeligt netværk
Redox har i forbindelse med denne artikel forsøgt at konfrontere en række af de centrale folk i Nationale Arrangementer På Tværs-netværket og forholde dem vores oplysninger. Lars Grønbæk Larsen ville overfor Redox gerne bekræfte afholdelsen af de to arrangementer i Svindinge Forsamlingshus, men afviser, at der skulle være tale om hemmelige, politiske arrangementer. Og det til trods af at Danish Defence League og Vederfølner var inviteret til at holde politiske oplæg og sælge merchandise: “Det har været private arrangementer, så jeg har bare inviteret folk. Og dem der har skulle have informationer, de har fået det.”
Samtidig afviser han, at NAPT skulle være et hemmeligt netværk: “Der er ikke noget hemmeligt i det. Jeg kan ikke forholde mig til et hemmeligt netværk, som jeg ikke kender noget til. Jeg har ikke noget hemmeligt netværk,” udtaler Lars Grønbæk Larsen, der ikke ønsker at kommentere yderligere på NAPT-netværkets aktiviteter. Han afviser dog at have deltaget i et forsøg på at angribe en antifascistisk demonstration på Odense Banegårdscenter i 2012, hvor han og en række personer fra blandt andet RightWings blev anholdt og dømt for overtrædelse af Ordensbekendtgørelsen. Over for Redox vil Lars Grønbæk Larsen gerne bekræfte sit medlemsskab af den Kalundborg-baserede politiske kampsportsgruppe, Rightwings, og han erkender, at han er en af drivkræfterne i gruppen.
Hverken Danskernes Partis formand, Daniel Carlsen, der er aktiv i NAPTs Facebook-gruppe, eller Jesper Straube fra White Pride ønskede at kommentere på Redox’ oplysninger. Lars Hartvig fra Danskernes Parti ville over for Redox gerne bekræfte sin deltagelse i Rightwings’ påskefrokost i Røsnæs Forsamlingshus sidste år, men ønskede derudover ikke at udtale sig. Vi har desuden forgæves forsøgt at indhente kommentarer fra Julius Børgesen, Lars Rask Eriksson, Martin Steen Skovgaard og Martin Bryhl, men ingen af dem har svaret tilbage på vores henvendelser.
","På det nye trægulv er en boksering på cirka femten kvadratmeter tegnet op med sort gaffatape. Fra et gelænder på første sal hænger et stort banner med teksten ”Vederfølner – Vi holder øje med Danmark”. Langs væggen i salen sidder et bredt udsnit af den yderste højrefløj. En enkelt har sin lille søn med. De …
",Redox,['Nyheder']
0,3423,https://redox.dk/nyheder/paludan-aktivist-doemt-for-trusler/,2020-01-16 11:05:53,2020-01-16 12:07:20,Paludan-aktivist dømt for trusler,"Jérémy Meilhac blev før nytår dømt for trusler. Dermed er sagen fra april 2018, der i første omgang ledte til frygt for et skoleskyderi, nu afsluttet. Meilhac var aktiv under Stram Kurs’ valgkampagne i forbindelse med seneste kommunalvalg.
Dengang blev Meilhac anholdt af bevæbnet politi kort efter han var blevet bortvist fra Sydkystens Gymnasium i Ishøj. Bortvisningen fik Jérémy Meilhac til at skrive en kort statusopdatering på sin Facebookprofil: ”Stilheden før stormen”. Under en time senere var han anholdt og det blev senere udlagt af pressen som om Jérémy Meilhac havde truet med at ville udføre et skoleskyderi.
Helt så dramatisk blev de konkrete anklager mod Jérémy Meilhac dog ikke. De konkrete anklager gik i stedet på, at Meilhac, der har delt løbesedler ud med Rasmus Paludan, havde truet henholdsvis gymnasiets rektor samt en lærer på gymnasiet.
De mest omfattende forhold gik på Jérémy Meilhac offentligt havde truet en navngiven lærer på gymnasiet. De forhold som Jérémy Meilhac blev sigtet efter findes i straffelovens § 119 stk. 1, der behandler trusler mod personer i offentligt embede samt straffelovens § 266 b, den såkaldte racismeparagraf. Ifølge domsbogen fra Retten i Glostrup gennemførte han sine trusler ved at oprette en falsk facebook-profil under pseudonymet ”Jens Hansen”.
Med den falske profil kommenterede Meilhac et billede af læreren, som Meilhac selv havde lagt op på Facebook med sin rigtige facebook-profil. Ifølge domsbogen skrev han: “Nej det er nogle fucking perkere og de skal dø”.
Det andet forhold som Jérémy Meilhac blev anklaget for, men frikendt, var en påstået trussel mod gymnasiets rektor. Jérémy Meilhac havde ifølge domsbogen også her anvendt den falske ”Jens Hansen”-profil. Under falsk navn havde han fremsendt et dødningehoved-emoji til rektoren via Messenger. Dette fandt retten dog ikke var nok til at dømme ham.
Samlet set vurderede retten, at Jérémy Meilhac var skyldig i begge forhold mod læreren og på den baggrund blev han idømt 40 dages fængsel. Da Jérémy Meilhac allerede har siddet varetægtsfængslet i sagen, skal han dog ikke afsone resten af straffen, der gøres betinget med en prøvetid på to år.
Jérémy Meilhac havde under retssagen allieret sig med partilederen fra Stram Kurs, Rasmus Paludan, der agerede den sigtedes forsvarsadvokat. Advokaten og partilederen kunne dog ikke forhindre sin klient og aktivist i at blive dømt for trusler og racisme.
Jérémy Meilhac har ikke besvaret Redox’ spørgsmål, men oplyser, at han har anket dommen til landsretten.
Rasmus Paludan har ikke besvaret Redox’ henvendelse.
","Jérémy Meilhac blev før nytår dømt for trusler. Dermed er sagen fra april 2018, der i første omgang ledte til frygt for et skoleskyderi, nu afsluttet. Meilhac var aktiv under Stram Kurs’ valgkampagne i forbindelse med seneste kommunalvalg. Dengang blev Meilhac anholdt af bevæbnet politi kort efter han var blevet bortvist fra Sydkystens Gymnasium i …
",Redox,['Nyheder']
0,647,https://redox.dk/nyheder/splittelse-svaekker-siad/,2015-05-20 12:57:42,2017-10-04 09:44:06,Splittelse svækker SIAD,"Foto: SIAD’s demonstration i Skive 11. maj.
Anders Gravers, der er formand for Stop Islamiseringen af Danmark (SIAD), er røget i totterne på en af organisationens mest aktive medlemmer, der nu har forladt SIAD og har taget flere medlemmer med sig.
Der er tale om veteranen Karsten Melchior fra Esbjerg, der i en årrække har været Anders Gravers’ tro følgesvend ved mange af SIADs demonstrationer rundt om i landet. Så sent som i februar poserede de to med armen om hinanden på et billede på Facebook. Det tætte bånd er dog revet itu.
De seneste uger er de to kommet med en række voldsomme udfald mod hinanden på både åbne og lukkede facebooksider.
Konflikten handlede fra start om et tredje medlem af SIAD, der er gode venner med Melchior. Vennen stillede på på Facebook spørgsmålstegn ved Anders Gravers’ prioriteringer af SIAD’s økonomiske midler, hvorefter Gravers beskyldte vennen for at have sympati for nazister. Da det skete blandede Melchior til forsvar for sin ven. Herefter eskalerede konflikten og 9. maj publicerede SIAD-formanden en længere tekst om konflikten i SIAD’s facebookgruppe med mere end 5.000 medlemmer. I teksten kan de mange gruppemedlemmer blandt andet læse Gravers’ udlægning af Karsten Melchiors helbredsmæssige situation.
Konflikten har resulteret i en aggresiv tone mellem de to. Det tidligere ellers så aktive SIAD-medlem Karsten Melchior håner f.eks. SIAD’s seneste demonstration i den jyske demonstrationsturné. I en opdatering til sine små 5.000 facebookvenner skriver han:
“17 personer til SIAD demo i Skive, hvoraf 2 var bodyguards for Anders Gravers. Resten politifolk og lidt presse! Verdensomspændende organisationsrundtur! Tænk en 4. klasse på Esbjerg Museum kan møde mere talstærk op..”
Foto: Karsten Melchior i SIAD-trøje ved English Defence Leagues demonstration i Aarhus i marts 2012.
Redox’ udsendte fotograf talte 24 deltagere i Stop Islamiseringen af Danmarks demonstration mandag den 11. maj. Det er det hidtil næstlaveste antal, og en af årsagerne skal altså findes i konflikten mellem Karsten Melchior og Anders Gravers. Ifølge Redox’ kilder er Melchior nemlig ikke den eneste i miljøet omkring SIAD, der er utilfreds med Anders Gravers’ ledelsesstil.
Splittelsen i SIAD sker kort tid efter, at SIAD har annonceret sit forsøg på at stille op til Folketingsvalget under Fremskridtspartiets paraply sammen med miniorganisationen Frit Danmark, der har base i Odense. SIAD har desuden meldt sin ankomst til Folkemødet på Bornholm om få uger. Mandag den 25. maj vil SIAD demonstrere i Hobro.
Anders Gravers siger til Redox.dk, at han ikke mener, der er tale om en konflikt i SIAD, da Karsten Melchior ifølge Gravers aldrig har været betalende medlem af SIAD, men blot har været medlem i SIADs facebookgruppe. Han siger endvidere, at han er ligeglad med, hvad kritikere mener, da de blot er ude på at ødelægge SIAD.
Efter Gravers’ telefoniske interview med Redox skriver han endnu et opslag i SIADs facebookgruppe, hvor han angriber Karsten Melchior, da han mener at Melchior har leveret information til Redox. På dette tidspunkt har Redox dog endnu ikke kontaktet Melchior, men det tror Anders Gravers af uvisse årsager. Gravers’ opslag får Melchior til at kontakte Gravers for at sige, at han ikke har udtalt sig. På trods af deres åbne konflikt taler de sammen, og er nu begge af den opfattelse, at Redox har løjet for Anders Gravers om, at Karsten Melchior har udtalt sig.
Da Redox senere kontakter Karsten Melchior via Facebook vil han ikke svare på spørgsmål fra Redox, men truer i stedet Redox’ ansvarshavende redaktør med ordene “Jeg finder dig og tager en snak med dig, uanset hvor du er!” og “Du er et usselt dyr der skal fjernes fra jordens overflade”.
 
 
","Anders Gravers, der er formand for Stop Islamiseringen af Danmark (SIAD), er røget i totterne på en af organisationens mest aktive medlemmer, der nu har forladt SIAD og har taget flere medlemmer med sig. Der er tale om veteranen Karsten Melchior fra Esbjerg, der i en årrække har været Anders Gravers’ tro følgesvend ved mange …
",Redox,['Nyheder']
0,4470,https://redox.dk/nyheder/stram-kurs-udbrydere-demonstrerede-med-nazister/,2022-06-16 00:01:18,2022-06-16 00:03:21,Stram Kurs-udbrydere demonstrerede med nazister,"Fredag den 20. maj markerede højreradikale den såkaldte “Tegn Muhammed”-dag flere steder i landet. Det er en tradition, der har sit udspring i foreningen Stop Islamiseringen af Danmarks aktioner af samme navn, men som de senere år er blevet videreført af Stram Kurs og en række udbryderfraktioner fra partiet.
I år var højreradikale på gaden flere steder i landet. Minigruppen Patrioterne går Live og partiet Danske Patrioter, der i praksis dækker over samme lille personkreds, var på gaden i København. I Vejle var det partiet Kronborg, drevet af tidligere Stram Kurs-lokalchef Hanne Kronborg, der stod bag en aktion i midtbyen.
Med sig havde hun en håndfuld uniformerede aktivister fra den nazistiske minigruppe Det Nordiske Broderskab, DNB, der ledes af Sandy Steen Kristensen. Han var i vælten tilbage i 2018, hvor han stod bag en mislykket demonstration i det centrale København i selskab med flere andre kendte nazister, men siden fiaskoen har han ikke gjort meget væsen af sig på højrefløjen. Kort efter demonstrationsforsøget i 2018 bekendtgjorde Sandy Steen Kristensen, at organisationen slog sig sammen med “C-18 Strike-Force” og fremover kaldte sig “Aryan Strike Force-Det Nordiske Broderskab”, ligesom han lagde billeder op af et dannebrog med teksten “DNB” og et totenkopf-symbol lagt oveni en dødsrune. Samme totenkopf, som Waffen-SS brugte i Nazityskland.
En gruppe DNB-medlemmer der deltog i demonstrationen med organisationens faner og trøjer med Totenkopf på brystet. Foto: Redox.
Mændene fra nazigruppen ankom til Hanne Kronborgs tegningsaktion med skjolde, faner og agerede som en slags vagtværn ved arrangementet, der foregik i det centrale Vejle. De var alle iført trøjer, der signalerede tilhørsforhold til organisationen: Nogle blot med DNB’s navn og en dødsrune, andre havde desuden det nazistiske totenkopf-symbol på brystet.
Demonstrationen havde også opbakning fra en anden tidligere Stram Kurs’er, nemlig Dion Øland Hansen, der på dagen agerede som demonstrationsleder. Han har de senere år arrangeret demonstrationer under navnet DK-patriots sammen med en lille flok andre tidligere Stram Kurs-folk. Den lille gruppe har primært sine aktiviter i Nord- og Midtjylland. Som Redox tidligere har omtalt er Dion Øland Hansen pt. involveret i en civil retssag, fordi Rasmus Paludan har sagsøgt ham. Det skete efter at Dion Øland Hansen på Facebook beskyldte Rasmus Paludan for at stå bag drug rapes, noget som Rasmus Paludan har benægtet.
Dion Øland Hansen og Hanne Kronborg sammen ved demonstrationen i Vejle den 20. maj. Foto: Redox.
Hanne Kronborg fortæller til Redox, at hun ikke tidligere havde mødt Sandy Steen Kristensen eller Det Nordiske Broderskab og ikke kendte til deres organisation, men at alle var velkomne ved demonstrationen, så længe deres taler handlede om islam. DNB’s leder Sandy Steen Kristensen fik også lov til at tale. Hanne Kronborg siger, at hun ikke havde kendskab til hvilken organisation DNB er og heller ikke havde undersøgt det, da hun havde for travlt med at arrangere demonstrationen.
På baggrund af Redox’ henvendelse siger Hanne Kronborg, at hun vil undersøge sagen nærmere og fortæller, at hun ikke kommer til at afholde demonstrationerne på samme måde i fremtiden. Hun siger desuden, at nazister ikke er velkomne ved hendes demonstrationer. Hun tilføjer desuden at hun pt. er sygemeldt og derfor ikke er politisk aktiv i øjeblikket.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Dion Øland Hansen bekræfter i en sms overfor Redox at han var demoleder på dagen, men ikke havde haft noget med planlægningen af demonstrationen at gøre. Han skriver desuden “Jeg var bekendt med der kom en gruppe men ikke hvem det var. Jeg mødte Sandy for første gang til demonstration og jeg blev ret forbavset over deres påklædning Og endnu mere over deres opførsel.. Jeg vil gerne gøre klart at jeg ikke acceptere folk der støtter totalitær ideologier til mine demonstrationer.”
Sandy Steen Kristensen har ikke ønsket at ønsket at udtale sig til Redox.
Partiet Kronborg er i gang med at indsamle vælgererklæringer for at blive opstillingsberettigede ved det kommende folketingsvalg. Det kræver 20.182 af slagsen. Hanne Kronborgs parti har i skrivende stund 186.
","Fredag den 20. maj markerede højreradikale den såkaldte “Tegn Muhammed”-dag flere steder i landet. Det er en tradition, der har sit udspring i foreningen Stop Islamiseringen af Danmarks aktioner af samme navn, men som de senere år er blevet videreført af Stram Kurs og en række udbryderfraktioner fra partiet. I år var højreradikale på gaden …
",Redox,['Nyheder']
0,702,https://redox.dk/nyheder/svenske-nazister-tiltalt-for-bombeattentater/,2017-06-09 12:03:26,2022-06-16 00:32:23,Svenske nazister tiltalt for bombeattentater,"Siden januar har flere svenske nazister siddet fængslet, mistænkt for at stå bag en række bombesprængninger i Göteborg-området. Attentaterne var rettet mod en venstrefløjscafé og flere flygtningeboliger. Nu tiltales tre mænd på henholdsvis 20, 23 og 50 år for bomberne.
Natten til den 12. november detonerede den første af bomberne ved den venstreorienterede bogcafé Syndikalistisk Forum. Det skete natten inden den største nazistiske organisation i Skandinavien, Nordiska Motståndsrörelsen (NMR), gennemførte en stort opslået demonstration i Stockholm. Alle de nu tiltalte deltog i demonstrationen, ligesom de alle er tilknyttet organisationen.
Den 5. januar eksploderede den anden bombe. Det skete ved et flygtningecenter i Göteborg. Her blev en rengøringsassistent alvorligt såret.
20-årige Anton Thulin (midtfor til venstre i sort jakke med lyst hår) er den yngste tiltalte i sagen. Han blev aktiv i NMR i starten af 2015 og er tidligere ustraffet. Den 31. december 2016 blev han anholdt for brud på knivloven udenfor Lilleby Camping i Torslanda – samme sted som den sidste bombe blev placeret. (Foto: Researchkollektivet Redox)
Den tredje bombe blev fundet før den eksploderede. Det skete tre uger senere, den 25. januar, ved nogle flygtningeboliger på Lilleby Camping.
I dag rejste anklagemyndigheden så formelt tiltale mod de tre nazister. De tiltales på kryds og tværs for medvirken til et eller flere af bombeattentaterne. To af nazisterne tiltales for drabsforsøg i attentatet, hvor rengøringsassistenten blev såret. De to andre forhold har alene udløst tiltale for paragraffen “almenfarlig ødelæggelse”, der som minimum udløser et års fængsel og højst livstid.

Nordiska Motståndsrörelsen er en erklæret nationalsocialistisk organisation, der har eksisteret i 20 år. De er i dag den største naziorganisation i Skandinavien, hvor de har aktive afdelinger i både Sverige, Norge og Finland. Deres medlemmer har gentagne gange stået bag voldelig overfald og drab på politiske modstandere og minoritetsgrupper.
De har den seneste tid været i offensiven og har annonceret flere offentlige aktiviteter denne sommer. Når den svenske udgave af Folkemødet, Almedalsveckan i Visby, løber af stablen fra den 2. til 9. juli, så bliver det med deltagelse af NMR. Det har fået politiet til at flytte en Pride-parade på øen, da de ellers ikke kan garantere for Pride-deltagernes sikkerhed.
Senere på sommeren, den 29. juli, har det norske ben i organisationen indkaldt til demonstration mod “homo-lobbyen” i den norske by Fredrikstad, der ligger tæt ved den svenske grænse. Det er første gang at organisationen annoncerer en demonstration i Norge
Den tredje tiltalte er 50-årige Jimmy Jonasson (til højre med sort hue og fane i hånden) , der er bosat i en lille by udenfor Kinna i Nordsverige. Han dukkede op i NMR-sammenhænge i slutningen af 2015 og har siden deltaget i flere af organisationens demonstrationer og aktioner, hvilket hans datter også har. Han er tidligere ustraffet. Under en ransagning af hans hjem fandt politiet et lager af sprængstof og bombemanualer, der ifølge efterforskerne svarer til dét, der blev brugt i bomberne. Foto: Redox.
Nordiska Motstandsrörelsen har skrevet flere artikler om bomberne, hvor de giver udtryk for, at de tiltalte er uskyldige samt at organisationen ikke har noget med bomberne at gøre. Ifølge dem var en af de anholdte angiveligt var på vej til at forlade organisationen, men de bakker ham op alligevel: “Uanset om manden stadig er medlem af Modstandsbevægelsen eller ej, så anser vi ham for at være en god person, som altid har stillet op for organisationen”.
Alle de tiltalte nægter sig skyldige.
Læs med senere på sommeren, hvor Redox tegner et portræt af Nordiska Motstandsrörelsen og deres historie.
","Siden januar har flere svenske nazister siddet fængslet, mistænkt for at stå bag en række bombesprængninger i Göteborg-området. Attentaterne var rettet mod en venstrefløjscafé og flere flygtningeboliger. Nu tiltales tre mænd på henholdsvis 20, 23 og 50 år for bomberne. Natten til den 12. november detonerede den første af bomberne ved den venstreorienterede bogcafé Syndikalistisk …
",Redox,['Nyheder']
0,3966,https://redox.dk/nyheder/analyse-racistiske-aktioner-mod-joeder/,2021-04-05 09:33:16,2021-04-05 09:41:27,Analyse: Racistiske aktioner mod jøder,"Natten til søndag lavede Den Nordiske Modstandsbevægelse (NMR) en landsdækkende aktion, imod den jødiske påske pesach. Aktionerne, der involverede blodige dukker, rød maling og plakater opsat på jødiske mindesmærker, fik søndag en del medieopmmærksomhed. Plakaterne, der var underskrevet med adressen til organisationens hjemmeside, viderebringer antisemitiske konspirationer om den jødiske påske: “Pesach er jødernes fejring af massedrab på børn”.
Pesach er jødernes fejring af massedrab på børn
Det antisemitiske hærværk er ledsaget af en artikel på Den Nordiske Modstandsbevægelse hjemmeside, Nordfront, hvor organisationen selv tager ansvaret for aktionen. Her lyder det, at aktionerne er blevet gennemført i både Aalborg, Randers, Horsens og Slagelse.
At Den Nordiske Modstandsbevægelse gennemfører hærværksaktioner med jødiske mål, bør ikke komme bag på nogen, der følger organisationen. Det er deres modus operandi, og noget som de senere år er blevet forstærket.
Siden den nazistiske organisation blev genopstartet i Danmark i 2017 har de gentagne gange hyldet Adolf Hitler med plakater i hele landet og benægtet Holocaust. I forbindelse med 75-året for jødernes flugt fra Danmark gennemførte organisationen en kampagne under parolen “Holocaust er fup”, som blev ledsaget af ophængte bannere med parolen i hele landet.
I 2019 fik organisationen meget opmærksomhed, da de gennemførte en fælles skandinavisk aktion på årsdagen for Krystalnatten, hvor danske jøder fik påsat gule davidsstjerner på deres postkasser, fik malet nazistisk grafitti på deres mure og jødiske gravpladser i både Aalborg og Randers vandaliseret med grøn maling, væltede gravsten og de samme gule davidstjerner med teksten “Jude”.
Senest i efteråret 2020 gennemførte organisationen endnu en fælles skandinavisk antisemitisk aktion under den jødiske højtid Yom Kippur, en aktion som den danske, svenske og norske afdeling tog del. Få dage efter at organisationen havde aktioneret foran synagogen i Oslo, blev et knivbevæbnet NMR-medlem anholdt ude foran samme synagoge.
Den jødiske kirkegård i Randers efter hærværket. Foto: Redox.
Hvorfor nu?
Denne weekends antisemitiske aktion fra Den Nordiske Modstandsbevægelse står altså ikke alene. Det er noget vi har set før og noget vi må forvente at se igen i fremtiden. Men weekendens aktion er denne gang ikke en fælles skandinavisk aktion, men er blot gennemført i Danmark. Det er interessant og skal forstås i en kontekst af, hvor den danske afdeling er netop nu.
I oktober blev to af organisationens medlemmer dømt for hærværket mod den jødiske gravplads i Randers, hvor seks gravsten blev væltet, 84 gravsten overmalet med grøn maling og en sidste påsat en gul davidstjerne med teksten “Jude”.
De to NMR-medlemmer blev kendt skyldige i hærværket mod gravpladsen samt en række andre episoder i forbindelse med deres aktivitet i Den Nordiske Modstandsbevægelse. Den ene, en i dag 28-årig mand fik udsat sin strafudmåling, indtil en mentalundersøgelse var gennemført. Mentalundersøgelsen er nu færdig og den 28-årige får sin straf ved Retten i Randers på tirsdag.
Den anden, en i dag 40-årig mand, med en ledende position i organisationen blev idømt et års ubetinget står og skal senere i april i fængsel for at afsone hans straf.
Organisationen, hvis aktiviteter i dag primært udgår fra Øst- og Nordjylland, har den seneste tid haft et kunstigt højt aktivitetsniveau. De har brugt en masse energi på at gennemføre aktiviteter for at organisationen ikke sygner hen og bliver glemt, mens deres mest aktive leder skal ind og afsone de sidste fire måneder af sin straf. Organisationen har altså haft et behov for, at få offentlighedens opmærksomhed, og det har de med påskens aktion fået.
Den danske gren af Den Nordiske Modstandsbevægelse har den seneste tid leget Tordensskjolds soldater, og har nu fået den opmærksomhed, som de tror er nødvendigt for, at deres leder nu roligt kan gå i fængsel. Men kan den nyvundede opmærksomhed give bagslag? Er der nye sigtelser, fængslinger og domme på vej mod aktivisterne i den nazistiske bevægelse?
Hykleri fra politikere
Flere politikere, heriblandt justitsministeren, har kommenteret på aktionen, som ministeren kaldte hærværksaktionen “oprørende og dybt beskæmmende” i en kommentar til Nordjyske Stiftidende.
Justitsminister Nick Hækkerup (S) uddyber: “Regeringen er meget optaget af at sikre den nødvendige beskyttelse for det jødiske samfund og de jødiske institutioner og af, at myndighederne fortsætter arbejdet med at bekæmpe antisemitisme, når den viser sit grimme ansigt. Regeringen arbejder lige nu på en national handlingsplan mod antisemitisme, som skal modvirke, at antisemitismen slår rødder og spreder sig i Danmark”.
Regeringen er meget optaget af at sikre den nødvendige beskyttelse for det jødiske samfund
Det er positivt, at politikere tager afstand fra antisemitiske aktiviteter. Men når det kommer fra et parti som socialdemokratiet, hvis strategi de seneste år har bygget på at overtage og overbyde Dansk Folkepartis mangeårige racistiske retorik og udspil, så er bedraget tydeligt.
Racisme har mange former; fra NMR’s holocaustbenægtende propaganda over Omar El-Husseins terrorangreb på synagogen og til regeringens systematiske hetz og særlovgivning rettet mod muslimske borgere. At fordømme den ene slags racisme mens man selv bedriver den anden slags racisme er åbenlyst hykleri.
","Natten til søndag lavede Den Nordiske Modstandsbevægelse (NMR) en landsdækkende aktion, imod den jødiske påske pesach. Aktionerne, der involverede blodige dukker, rød maling og plakater opsat på jødiske mindesmærker, fik søndag en del medieopmmærksomhed. Plakaterne, der var underskrevet med adressen til organisationens hjemmeside, viderebringer antisemitiske konspirationer om den jødiske påske: “Pesach er jødernes fejring af …
",Redox,['Nyheder']
0,597,https://redox.dk/nyheder/danskernes-parti-medlemmer-bag-nazistisk-musikudgivelse/,2013-10-31 20:05:41,2018-05-28 10:47:37,Danskernes Parti-medlemmer bag nazistisk musikudgivelse,"I september udgav Researchkollektivet Redox rapporten Demokratiske Nazister, der handler om det nynazistiske Danskernes Parti. Partiet stiller op i store dele af landet ved det kommende kommunal- og regionsrådsvalg 19. november. I rapporten blev det bl.a. afsløret, at de to partimedlemmer Brian Bay Nielsen og Mikkel Hangaard, ved siden af deres aktiviteter i Danskernes Parti, driver et topersoners NSBM-band. Det sker under deres musikernavne ”Nalgir” og ”Natteulven”. NSBM står for National Socialist Black Metal og er således en nazistisk musikgenre, der spreder nazistiske budskaber og symbolik.

I midten med langt hår og iført sort jakke ses Æresblod-forsangeren Mikkel Hangaard til Danskernes Partis landsmøde på Fyn den 10. august (Foto: Redox)
Nu udgiver Æresblod så opsamlingsalbummet 5 Years of War på kassettebånd. Det sker i anledning af bandets fem års jubilæum. Albummet indeholder i alt 20 numre fortrinsvist fra Æresblods bagkatalog og udgives i et eksklusivt oplag på 88 eksemplarer. Antallet er langt fra tilfældigt, da tallet 88 i nazistisk talsymbolik står for Heil Hitler.
På 5 Years of War finder man bl.a. numrene ”Folkestorm”, ”Regiment 24”, ”Udrensning” og ”Zionist Eradication”. ”Folkestorm” er en henvisning til Adolf Hitlers milits, Volkssturm, der blev oprettet i efteråret 1944 som et sidste forsvar for nazisternes døende tusindårsrige, mens Regiment 24 var navnet på det SS-regiment, hvori bl.a. de danske østfrontfrivillige kæmpede. Blandt numrene på det nye opsamlingsalbum er også ”The White Revolution” fra 2012, hvor sidste vers lyder således: ”Racial cleansing/Aryan preservation/It is what will/Regain our pride”.
Tidligere har Æresblod udgivet EP’erne Æresblod (2008), Krigerblod (2009) og ”Regiment 24 (2010), samt singlen ”Division Midtjylland”, som Æresblod udsendte i efteråret 2010. ”Division Midtjylland” er en hyldestsang til DNSB’s afdeling i Midtjylland, hvis daværende afdelingsleder var identisk med Danskernes Partis nuværende formand, Daniel Carlsen. Senest udsendte Æresblod i september i år singlen ”U48 (A Beast From The Depths)” som en forløber for det nye album. Sangen handler om Nazitysklands mest succesfulde ubåd, U48, der i løbet af sine to aktive år sank 55 allierede skibe.
Til venstre i billedet ses Brian Bay Nielsen fra Æresblod til Danskernes Partis landsmøde i år (Foto: Redox)
Brian Bay Nielsen har siden juli 2011, altså kort tid efter lanceringen af Danskernes Parti, under dæknavnet ”Nalgir999” gentagne gange forsøgt at få fjernet billederne af ham selv og Mikkel Hangaard fra bandets profil på musiksiden www.metal-archives.com. Og i dagene efter offentliggørelse af Redox’ rapport om Danskernes Parti i september i år, rettede de to Æresblod-medlemmer hele tre gange henvendelse til administratoren af siden for at få fjernet singlen ”Division Midtjylland” fra oversigten over bandets udgivelser. Bl.a. med den begrundelse, at de ”ikke længere sympatiserer med bevægelsen DNSB”. Samtidig forsøgte Brian Bay Nielsen endnu en gang at få fjernet billederne af ham selv og Mikkel Hangaard. Ingen af delene lykkedes dog for de to nazistiske metalmusikere.
Mikkel Hangaard og Brian Bay Nielsen er bosiddende i Aalborg, hvor de begge er under uddannelse.
Redox har i sidste uge forgæves forsøgt at få en kommentar fra Mikkel Hangaard. Brian Bay Nielsen har ikke ønsket at udtale sig til Redox, men henviser til Danskernes Partis leder Daniel Carlsen for en udtalelse. Heller ikke Daniel Carlsen har lyst til at kommentere Redox’ oplysninger, men udtaler, at der ikke er nogen aktive nazister i Danskernes Parti.
Læs Redox’ rapport, Demokratiske nazister, om Danskernes Parti her
","I september udgav Researchkollektivet Redox rapporten Demokratiske Nazister, der handler om det nynazistiske Danskernes Parti. Partiet stiller op i store dele af landet ved det kommende kommunal- og regionsrådsvalg 19. november. I rapporten blev det bl.a. afsløret, at de to partimedlemmer Brian Bay Nielsen og Mikkel Hangaard, ved siden af deres aktiviteter i Danskernes Parti, …
",Redox,['Nyheder']
0,578,https://redox.dk/nyheder/redox-dk-er-tilbage/,2013-09-01 10:00:00,2017-10-20 12:05:13,Redox.dk er tilbage!,"Vi lægger ud med at viderebringe den vigtigste nyhed, nemlig at vi er tilbage med en ny hjemmeside! Vi har desuden tilmeldt os Pressenævnet, så indholdet af vores hjemmeside fremover skal vurderes efter medieansvarsloven og de vejledende regler for god presseskik i stedet for persondataloven. Vores nye ansvarshavende redaktør er Simon Bünger.
Forandring fryder
Da vores hjemmeside blev lukket tilbage i 2011 af udbyderen Surftown efter ordre fra Datatilsynet, traf vi et valg om ikke at gå ind i en kamp med myndighederne om at få siden genåbnet. Det var vores vurdering, at vores ressourcer i første omgang kunne bruges bedre ved at fortsætte arbejdet med at dokumentere den yderste højrefløjs aktiviteter og levere informationer til andre medier.
Samtidig har vi i fællesskab brugt tiden på at reflektere over vores fremtid. Det er vores vurdering, at vi på sigt vinder mere ved at lægge kortene åbent på bordet og drive en hjemmeside, der er tilmeldt pressenævnet, og som har en ansvarshavende redaktør. Vi vil ikke spilde unødvendig tid på Datatilsynet eller på at skulle skifte internetudbyder hvert halve år. Derfor er vi nu tilbage i et nyt og forbedret format.
Ændringen af vores medie får den konsekvens, at vi fremover skal ringe til hver enkelt nazist, før vi publicerer noget om ham/hende, for at få vedkommendes kommentar. Det er i den forbindelse vigtigt for os at understrege, at vi ikke kommer til at agere propagandaplatform for højreradikale grupper eller enkeltpersoner. Tværtimod ser vi de nye forandringer af vores medie som muligheder for at udvikle og forbedre vores researcharbejde.
Terrorparagraffen
I foråret 2010 lavede PET en omfattende offensiv mod den antifascistiske bevægelse i Danmark, heriblandt folk fra Redox. Der blev fremsagt mildest talt absurde beskyldninger og PET gjorde brug af aflytninger, ransagninger, isolationsfængsling og terrorparagraffen. Nu mere end tre år senere er luften for længst gået af ballonen, og et meget amputeret anklageskrift uden terrorparagraffen er blevet fremlagt. Sagen skal for retten dette efterår. Vi kommer som udgangspunkt ikke til at kommentere på sagen før den er afsluttet juridisk. Dog mener vi at det er på sin plads, at terrorbeskyldningerne er faldet til jorden.
Redox – et venstreorienteret researchkollektiv
Beslutningen om at tilmelde os Pressenævnet er ikke det eneste resultat af de diskussioner, vi har været igennem.
En anden, og lige så vigtig forandring, er, at vi i meget højere grad kommer til at være åbne omkring vores politiske udgangspunkt: at vi er venstreorienterede og antifascister. Vi har vores baggrund og daglige gang på venstrefløjen, og det ser vi ingen grund til at forsøge at skjule. Det skal være muligt at have en politisk holdning, en konsekvent politisk praksis og samtidig blive taget alvorligt. Alle journalister, der beskæftiger sig med den yderste højrefløj, ved i dag, at vi er det eneste sted, hvor de kan få troværdig og dagsaktuel information. Det faktum vil ikke forandre sig.
Som sagt: vi er tilbage med en ny hjemmeside, og vi glæder os til fremtiden. Inden længe udkommer vi med en længere rapport, så hold øje med vores hjemmeside. Journalister, der vil vide mere om situationen på den yderste højrefløj eller vil købe billeder, kan kontakte os på presse@redox.dk. Vi giver foreløbig ikke interviews om vores eget virke, vores syn på Datatilsynet, den kommende retssag eller lignende. Alle andre kan kontakte os på redox@redox.dk med tips, spørgsmål eller andre henvendelser. Du kan også følge os på Twitter og Facebook.
Researchkollektivet Redox, 1. september 2013
PS: Researcharbejde er dyrt, og som altid har vi ingen penge. Hvis du har lyst til at støtte os, så indsæt et beløb på reg: 8401 konto: 0001155573
","Vi lægger ud med at viderebringe den vigtigste nyhed, nemlig at vi er tilbage med en ny hjemmeside! Vi har desuden tilmeldt os Pressenævnet, så indholdet af vores hjemmeside fremover skal vurderes efter medieansvarsloven og de vejledende regler for god presseskik i stedet for persondataloven. Vores nye ansvarshavende redaktør er Simon Bünger. Forandring fryder Da …
",Redox,['Nyheder']
0,651,https://redox.dk/nyheder/danskernes-parti-medlem-tvunget-til-udmeldelse-af-dansk-folkeparti/,2015-10-08 08:11:56,2017-10-04 09:11:29,Danskernes Parti-medlem tvunget til udmeldelse af Dansk Folkeparti,"Hans Christophersen, fra Frederiksberg, har de seneste par år været  aktiv omkring Danskernes Parti, hvor han har deltaget i flere  arrangementer. Han har bl.a. deltaget ved deres landsmøde på Fyn i 2013  og Danskernes Partis møder på dette års udgave af Folkemødet på  Bornholm. Senest deltog han denne weekend i Danskernes Partis landsmøde i den sjællandske landsby Ejby. Her var det kun partimedlemmer, der var  inviteret til at deltage. Samtidig med hans engagement i Danskernes Parti har Hans Christophersen også været medlem af Dansk Folkeparti.
Her ses Hans Christophersen (i midten) til Danskernes Partis landsmøde i 2013. Foto: Redox
Dansk Folkepartis partisekretær, Poul Linholm Nielsen, ønsker af princip ikke at bekræfte Hans Christophersens medlemskab, men udtaler “Hvis det skulle vise sig, at han er medlem, så vil han ikke være det ret meget længere”,  og fortsætter “Vi tager stærkt afstand fra Danskernes Parti, og der står i vores vedtægter, at man ikke kan være medlem af, eller være tilsluttet, noget andet parti”
Hans Christophersen har de senere år været aktiv flere forskellige steder på højrefløjen. Udover medlemskaberne af Danskernes Parti og Dansk Folkeparti er han blandt andet en del af  redaktionen på internetmediet Medie1. Medie1 er startet af kredsen omkring det gamle Fremskridtsparti. Derudover blev han tidligere i år valgt ind i  bestyrelsen for Grundlovsforeningen Dansk Kultur, hvor han også er  webmaster.
Hans Christophersen har ligeledes deltaget i flere af Stop  Islamiseringen af Danmarks (SIAD) demonstrationer. Blandt andet ved Hvidovre Hospital i august 2013 og senest på Axeltorv i København 26. september 2015.
Her ses Hans Christophersen (til venstre) i forbindelse med Stop Islamiseringen af Danmarks demonstration i København 26. september 2015. Foto: Redox
Det har heller ikke været muligt at få en kommentar fra Hans Christophersen, da han ikke har besvaret Redox’ gentagne henvendelser.
Dansk Kulturs formand, Alex Artke, har overfor Redox ikke ønsket at kommentere Hans Christophersens medlemskab af Danskernes Parti, men fortæller, at han ikke selv er bekendt med partiet eller Hans Christophersens medlemskab af dette. Han fortæller derudover, at foreningens bestyrelse vil tage medlemskabet op i forbindelse med deres næste møde, der bliver afholdt i november.
Danskernes Parti har de senere år kørt en målrettet hvervningskampagne mod Dansk Folkepartis medlemmer og vælgere. Læs mere om dette i næste uge når Redox giver en status på partiet i forbindelse med deres nyligt  overståede landsmøde.
","Hans Christophersen, fra Frederiksberg, har de seneste par år været  aktiv omkring Danskernes Parti, hvor han har deltaget i flere  arrangementer. Han har bl.a. deltaget ved deres landsmøde på Fyn i 2013  og Danskernes Partis møder på dette års udgave af Folkemødet på  Bornholm. Senest deltog han denne weekend i Danskernes Partis landsmøde i den …
",Redox,['Nyheder']
0,714,https://redox.dk/nyheder/drab-bomber-og-konflikter-20-aar-med-nordens-mest-militante-naziorganisation/,2017-09-19 07:30:16,2020-10-05 23:05:45,20 år med Nordens mest militante naziorganisation,"Bombeattentater, knivoverfald og drab. Listen af brutale voldsforbrydelser, der er begået af medlemmer af Nordiska Motståndsrörelsen, er lang. Organisationen har eksisteret i tyve år og har siden starten været voldsparat, men især det seneste årti er det gået voldsomt for sig.
Organisationen blev dannet i 1997 med navnet Svenska Motståndsrörelsen (SMR). I juni 2016 ændrede de formelt navn til Nordiska Motstandsrörelsen (NMR) og er i dag en paraplyorganisation, der har afdelinger i Sverige, Finland og Norge. Desuden har de netop har annonceret, at de igen vil forsøge at etablere sig i Danmark. De forsøger samtidig at starte en afdeling i Island. At organisationen, der kalder sig selv for en “revolutionær nationalsocialistisk kamporganisation”, dækker de fleste nordiske lande, er udtryk for deres langsigtede politiske mål: At skabe en selvforsørgende pannordisk nationalsocialistisk stat i Sverige, Finland, Norge og Danmark.
NMR betragter sig selv som en kompromisløs modstandsbevægelse, der kæmper mod det etablerede system. De opildner medlemmer og sympatisører til kampen gennem en hadsk og voldshyldende retorik og en militaristisk fremtoning. I dag er organisationen ikke bare den mest voldsberedte og morderiske naziorganisation i norden. Det er også den største og stærkeste. De har fremgang på en række parametre: Nye medlemmer, antal lande de findes i og med en øget tilstedeværelse i det offentlige rum. Lørdag den 30. september vil organisationen forsøge at samle deres hidtil største march nogensinde. Deres mål er at samle 1.000 deltagere.
Vi tegner et portræt af den nazistiske organisation, der i år fejrer 20 års jubilæum.
Fra Sverigedemokrater til bombeattentater
NMR udspringer af starthalvfemsernes militante nazibevægelse, hvor skinheadkulturen var dominerende og udtrykket præget af skaldede isser, bomberjakker, støvler og sieg heil-råb. I 1995 bliver organisationen Nationell Ungdom (NU) stiftet. Den var ikke som de andre. NU ønskede ikke at blive associeret med skinheadkulturen, de var i højere grad inspireret af Sverigedemokraterna – der dengang var en meget mindre organisation end i dag – og den mere polerede, ‘respektable’ racisme. Medlemmerne blev opfordret til at læse tekster af svenske nationalistiske veteraner i stedet for de terroropfordrende skrifter, der i den periode prægede det yderste højre i store dele af Europa. Nationell Ungdom blev accepteret af Sverigedemokraterna, der også støttede organisationen med et lille, men symbolskt beløb. Derfra vandt NU hurtigt tilslutning.
I 1997 fik Nationell Ungdom ny leder og drejede skarp mod højre. Fra tidligere at have gået ind for en form for “demokratisk nationalisme” blev det politiske grundlag i stedet revolutionært og medlemmerne blev introduceret for litteratur som “The Turner Diaries” (der bl.a. prædiker terror som kampmiddel). Samtidig blev en ny organisation stiftet, Svenska Motstandsrörelsen (SMR), den svenske modstandsbevægelse. SMR blev opbygget som en elitegruppe med streng disciplin og et krav om at medlemmerne var dedikerede og fanatiske. Nationell Ungdom blev hurtigt underlagt Svenska Motstandsrörelsen (SMR), der fungerede som moderorganisation og Nationell Ungdom fik rolle som ungdomsorganisation.
SMR blev lanceret med en hemmelig struktur, men de strenge krav til medlemmerne var udtrykt klart:
Loyalitet, lydighed, disciplin og mod kan (…) siges at være grundstenene for medlemmerne. Ingen mand kan gå med i Motstandsrörelsen, hvis han ikke kan eller ikke er beredt på at med vold forsvare sig selv, sin organisation eller sine kammerater, hvis det er nødvendigt….. Svæklinge og kujuoner har ingen plads hos os. Ingen skal kunne undgå sin mandlige pligt”.
SMR og NU’s organisationsstruktur var kraftigt inspireret af den rumænske fascist Corneliu Codreanu og hans organisation Jerngarden, også kendt som Sankt Mikaels legionærer, der i mellemkrigsårene var en underjordisk terrorgruppe, der stod bag politiske mord og pogromer, hovedsagligt rettet mod jøder. Codreanu var selv kristen, afskyede demokratiet og drømte om en nation, der var styret af en elite, som selv skulle udvælge sine medlemmer. SMR skulle på samme måde som Jerngarden bestå af dedikerede og fanatiske medlemmer, der kunne gå forrest i kampen.
Omkring årtusindeskiftet udbrød en større magtkamp mellem NU og SMR, der endte med at de ældre i SMR vandt og ledelsen i NU forlod organisationen. SMR var blevet en erklæret nationalsocialistisk og Hitlerhyldende organisation under ledelse af den kendte nazist Klas Lund. Lund havde været aktiv i den svenske nazibevægelse siden slutningen af 80’erne og var dømt for drab på en mand, der forsøgte at forhindre Klas Lund og hans skinheadslæng i at overfalde en gruppe teenagere med indvandrerbaggrund. I begyndelsen af halvfemserne startede han sammen med en gruppe venner den militante nazigruppe Vitt Ariskt Motstånd. De tilsluttede sig idéen om en hellig racekrig og stod bag en række bankrøverier og våbentyverier fra militæret. I 1991 blev Klas Lund idømt seks års fængsel for flere af røverierne.
Læs mere om SMR’s historie hos Expo.
Knivstikkerne
Op igennem 00’erne var SMR en etableret del af den svenske nazibevægelse og deltog bl.a. i bevægelsens fælles demonstration i forbindelse med den svenske nationaldag. De var også fast indslag ved Salem-marcherne, der foregik hvert år i december til minde om en svensk naziskinhead der blev dræbt under et slagsmål Stockholmforstaden Salem.
Organisationen var fortsat ikke en stor masseorganisation, men bestod af et tocifret antal aktive og dedikerede medlemmer, der fulgte de mange interne regler og den stramme disciplin.
I slutningen af 00’erne opstod der en større konflikt i den svenske nazibevægelse, der bl.a. medførte, at de erklærede nationalsocialistiske organisationer som Nationalsocialistisk Front og SMR, og iøvrigt også danske DNSB, stoppede med at deltage i Salemmanifestationen. Det skyldtes både ideologiske og organisatoriske uenigheder på tværs af nazibevægelsen, men også personlige sammenstød.
I midten af 00’erne havde den svenske nazibevægelse to faste samlingspunkter: Salem-manifestationen i en forstad til Stockholm og “Folkets March”, der blev afholdt i det centrale Stockholm på den svenske nationaldag. Her ses SMR ved sidstnævnte i 2006. Foto: Privat.
Konflikten betød også, at SMR lige pludselig stod meget alene i den nazistiske bevægelse. Som reaktion på isolationen iværksatte SMR i 2007 en ny og meget offensiv strategi, der indebar en massiv stigning i antallet af demonstrationer og offentlige aktiviteter. Samtidig indførte de uniformering, hvor alle aktivister under offentlige manifestationer var iført mørke bukser, hvid skjorte og grønt slips. At de samtidig bar faner med organisationens grønne flag og Tyr-runen resulterede i et meget militært udtryk, når SMR gik på gaden.
Udover den udtryksmæssige ændring indførte de også hvad de kaldte en ”nultolerancelinje” mod moddemonstranter. Det betød at SMR’s aktivister altid skulle gå til angreb, når de mødte moddemonstranter. Dette sås f.eks. da SMR i august 2007 deltog i DNSB’s march i Kolding til minde om Adolf Hitlers stedfortræder Rudolf Hess. Her gik en stor gruppe SMR-medlemmer til angreb på en blandet gruppe moddemonstranter og lokale beboere. Under angrebet brugte de svenske nazister deres faner som spyd.
Da det danske naziparti DNSB i 2007 indkaldte til march i Kolding for at mindes den nazistiske martyr Rudolf Hess, sendte SMR en busfuld aktivister, der deltog i demonstrationen. Her ses de gå til angreb på tilskuere og moddemonstranter. Foto: Redox.
Blot en uge efter nazimarchen i Kolding var SMR på gaden i Stockholm, hvor de også blev mødt af antifascistiske protester. Det var de forberedt på, og minimum en af nazisterne var bevæbnet med kniv. Han stak en antifascist ned og blev senere idømt fem års fængsel for drabsforsøg.
Læs mere om SMR’s konflikt med resten af den svenske nazibevægelse i artiklen “Samlet front mod den indre fjende”
Nultolerancelinjen medførte en voldsom voldsoptrapning ved organisations demonstrationer og resulterede i en radikalisering af SMR’s aktivister, hvilket stadig påvirker organisationen i dag. Ikke bare er retorikken voldsromantisk og terrorhyldende, medlemmer og sympatisører af SMR har stået bag en lang række voldsepisoder og flere drab.

Skandinavisk ekspansion
2007 var et konfliktfyldt år for SMR, der ikke kun havde problemer i Sverige. Samme år udbrød der også en konflikt mellem den svenske ledelse og deres norske underafdeling, Den Norske Modstandsbevægelse (NMB). Det førte til, at den norske gruppe gik i opløsning.Gruppen var blevet dannet i 2003 og var således den første afdeling af organisationen udenfor Sverige. Bag opstarten stod en række kendte nazister, der tidligere havde været aktive i naziskinheadgruppen Boot Boys. I dét regi havde de stået bag en lang række voldelige overfald på venstrefløjsaktivister og minoritetsgrupper. Boot Boys vold kulminerede i 2001, da tre medlemmer begik et knivdrab på en 15-årig norsk dreng med ghanesisk baggrund. Kort tid herefter nedlagde Boot Boys officielt sine aktiviteter.Den første NMB-gruppes aktiviteter bestod hovedsagligt af distribuering af propaganda, intern kamptræning i de norske skove og racistisk motiverede overfald.
I 2004 deltog norske nazister i Hess-marchen i den tyske by Wunsiedel, hvor den nazistiske martyr Rudolf Hess lå begravet. De blev senere aktive i NMR’s norske afdeling. I midten til højre ses svenske Pär Öberg, der i dag sidder i NMR’s ledelse og har ansvaret for organisationens parlamentariske gren. Foto: Privat.
Den Norske Modstandsbevægelsen blev genoplivet i begyndelsen af 2011. Siden genopstarten har NMB bl.a. spredt propaganda og taget på vandreture i Norges vildmark. I marts 2012 gennemførte de en uannonceret demonstration i Trondheim der udviklede sig voldeligt da flere af nazisterne angreb en gruppe lokale antiracister. Demonstrationen talte 25 deltagere, hvoraf hovedparten var svenske SMR-medlemmer, der var rejst til Norge for at støtte den norske afdeling. Alle deltagerne i NMB/SMR-demonstrationen endte med at blive anholdt, og mange af deltagerne fik efterfølgende store bøder, hvilket var medvirkende til, at de svenske aktivister i lang tid ikke ønskede at rejse til Norge for at demonstrere.
Siden 2012 har NMB ikke gennemført større offentlige arrangementer, men i foråret annoncerede den norske afdeling, at de ville afholde en demonstration under parolen “Knus homolobbyen”. Det skulle ske den 29. juli i Fredrikstad, der ligger tæt på den norsk-svenske grænse.
Annonceringen af demonstrationen fik stor opmærksomhed, da det var første gang i 17 år at nazister offentligt annoncerede, at de ville marchere på norsk jord. Den store opmærksomhed medførte dog også en bred modstand mod nazimarchen fra både myndigheder og civilsamfund.
Fagforeninger, politiske partier, LGBTQ+-organisationer og antifascistiske grupper annoncerede, at de ville møde nazimarchen med demonstrationer, folkefester og blokader. Samtidig besluttede byrådet i Fredrikstad, at de ikke ville tillade nazisterne at marchere på kommunal grund. Politiet, der til at begynde med havde givet en mundtlig forhåndstilladelse af demonstrationen, ændrede synspunkt og forbød i stedet alle demonstrationer og offentlige begivenheder i byen den 29. juli af frygt for ikke at kunne opretholde ro og orden.
I dagene op til den forbudte demonstration annoncerede NMB at de i stedet ville afholde en uannonceret demonstration i det østlige Norge – samme region som den oprindelige demonstration var planlagt til. Natten inden demonstrationen kørte nazisterne i stedet til det sydlige Norge, nærmere bestemt Norges femtestørste by Kristiansand, godt fem timers kørsel fra Fredrikstad. Her gennemførte nazisterne en uannonceret demonstration, der varede en time og talte omkring 70 deltagere. Hovedparten var tilrejsende nazister fra Sverige og Finland.
Organisationen betegnede selv demonstrationen som en succés og en magtdemonstration. Organisationen øverste svenske leder, Simon Lindberg deltog ikke selv. Han var blevet anholdt af norsk politi da han forsøgte at rejse ind i landet.
Finsk afdeling kæmper mod forbud efter drab
Efter lukningen af den første norske afdeling i 2007 forsøgte NMR i stedet at ekspandere mod øst. I 2008 oprettede de Finska Motståndsrörelsen (FMR) med den finske nazist Henrik Holappa som leder. Han boede i USA, hvortil han var flygtet, for at undgå en retsag, som han var tiltalt i. Omkring sig havde Holappa en lille gruppe loyale medlemmer, der forsøgte at opbygge organisationen, mens lederen var i eksil.
De følgende år opbyggede FMR organisationsstruktur og medlemsbase. Deres aktiviteter bestod hovedsageligt af mindre propagandaspredninger med f.eks. løbesedler og klistermærker, samt interne medlemsaktiviteter. De gennemførte også en ræke små demonstrationer med deltagelse af svenske SMR-medlemmer. Demonstrationerne resulterede ofte i vold, når FMR- og SMR-aktivisterne angreb personer, der protesterede mod nazisternes manifestationer. Den finske afdeling har desuden stået bag flere voldelige angreb på møder og foredrag arrangeret af venstreorienterede organisationer.
En af de centrale FMR-aktivister, Ali Kaurila, ses her ved 612-marchen, på den finske uafhængighedsdag, i 2014, hvor FMR udgjorde marchens sikkerhedshold. Foto: Finnish research collective Kaivuri.
I 2016 stod grundlæggeren Henrik Holappa frem i et stort interview i det finske medie YLE og tog afstand fra sin nazistiske fortid. I interviewet fortalte han bl.a. om hvordan organisationen var struktureret og hvad de lavede. Han sagde samtidig, at han i virkeligheden blot var en kransekagefigur og reelt ikke ledede organisationen samt at medlemmerne ikke lyttede på ham.
Holappa fortalte desuden hvordan flere andre højrefløjsprojekter udsprang fra FMR, selvom at de udadtil forsøgte at fremstå som “pæne”. De initiativer var blandt andet Sons Of Odin og den årlige 612-march, der afholdes i Helsinki på den finske uafhængighedsdag 6. december. Her deltager politikere fra det højrepopulistiske parti De Sande Finner, der ved sidste valg blev det næststørste parti i det finske parlament og indtil for nyligt var en del af den finske regering.
Læs mere om Henrik Holappa hos YLE
Efter en lang række voldsepisoder med udspring i FMR udtalte den finske statsminister i 2015:
Hvis organisationens mål og middel er at skade andre mennesker, så kan den ikke virke på lovlig basis.”
Året efter åbnede politiet en sag mod FMR med henblik på at få dem gjort forbudt. Det skete efter en moddemonstrant døde, efter han var blevet overfaldet af FMR-medlemmer i Helsinki i august sidste år. Nu vil myndighederne forbyde og opløse NMR’s finske aflægger, der ifølge politiet åbenlyst “strider mod finsk lov og vane”. I forbindelse med sagen udtalte politidirektør Seppo Kolehmainen, at “voldsomme og åbent racistiske organisationer har ingen plads i den finske samfund”.
Sagen blev indledt ved byretten i Tammerfors i slutningen af august i år og forventes afsluttet i oktober.
NMR i Danmark
I august 2013 annoncerede NMR at en dansk afdeling af organisationen ville blive en realitet. Navnet var officielt Den Danske Modstandsbevægelse (DMB), men på grund af associationerne til modstandskampen unden Anden Verdenskrig har de primært omtalt sig som Nordfront eller NMR’s danske afdeling.
Bag afdelingen stod de to DNSB-veteraner Henrik Asferg og Henrik Jarsbo. De forlod begge DNSB i henholdsvis 1997 og 1998, men vendte begge tilbage i årene omkring Jonni Hansens afgang som partifører i 2010.
I forbindelse med lanceringen af den danske afdeling stod Henrik Jarsbo frem i et større interview på NMR’s website Nordfront. Her fortalte han, at han i mange år havde været overbevist nationalsocialist og at han som ung var blevet medlem af af DNSB i 1986. Han forklarede sit exit fra DNSB således: “Jeg meldte mig ikke ud af DNSB fordi jeg ikke er nationalsocialist, men jeg søgte fornyelse og en reformering af bevægelsen (…) efter jeg forlod DNSB i 1998 har jeg ikke været bundet til nogen organisation”. Han udelod, at han i en periode var medlem i Dansk Folkeparti, hvor han sammen med sin daværende samlever sad bestyrelsen i partiets lokalafdeling i Ølstykke.
Henrik Asferg var i 90’erne en central skikkelse i det danske naziparti DNSB. Her ses han ved partiets Hess-march i Roskilde i 1995. Foto: Privat.
I Nordfront-interviewet fortalte han endvidere, at 2013 skulle bruges på at opbygge den nye danske afdeling.
Læs mere om den første lancering af NMR i Danmark på Projekt Antifa
Den blev dog aldrig for alvor etableret. Deres aktiviteter bestod mest af sporadiske klistermærkeopsætninger, nogle få tilfælde af grafittihærværk og deltagelse i enkelte af NMR’s arrangementer i Sverige. Deres hjemmeside bestod stort set kun af oversatte tekster fra organisationens afdelinger i Sverige, Finland og Norge.
Den danske afdeling har været inaktiv siden 2015 og hjemmesiden har været ude af drift i lang tid. Men torsdag den 7. september i år relancerede NMR i Danmark sin hjemmeside. “Nu er det på høje tid at få startet Den Nordiske Modstandsbevægelse i Danmark!” lød det. I annonceringen meddeler de, at de “nu aktivt søger stolte danske mænd og kvinder som vil hjælpe til i kampen for at redde vort folk.” De understreger dog samtidigt, at organisationen for “nuværende ikke (er) i en stærk position i Danmark” samt at de ikke har en velfungerende afdeling endnu.
I artiklen kommenterer de også på Jarsbo og Asfergs lancering i 2013:
“I 2013 forsøgte vi at lancerer Modstandsbevægelsen og nyhedssiden Nordfront i Danmark. Efter et stykke tid blev vi dog tvunget til at lægge projektet på is, fordi de personer, der var blevet gjort ansvarlige for at organisere det hele fik ændret deres livsforhold og derfor ikke længere havde det engagement, som kræves af opgaven.”
Hvem der nu står bag lanceringen af NMR i Danmark fortæller artiklen på Nordfront ikke noget om.
Selvom Henrik Jarsbo opgav forsøget med at starte en NMR-afdeling i Danmark deltog han i organisationens 1. maj-demonstration i Falun i Sverige i år. Foto: Redox
 
Fra isoleret sekt til Nordens største naziorganisation
Før den danske NMR-afdeling startede i 2013 deltog Henrik Jarsbo og DNSB’s leder Esben Rohde Kristensen i organisationens demonstration i Bollnäs i Nordsverige i august 2012. Jarsbo fortalte efterfølgende til Nordfront-siden, at det “stod det klart for mig, at det var dér jeg hørte til”. Demonstrationen de to danskere deltog i samlede kun 120 deltagere, selvom mobiliseringen havde foregået over en lang periode. Fire år senere samlede de 600 deltagere ved en demonstration i Stockholm i november sidste år og cirka samme antal deltog i NMR’s 1. maj-demonstration i Falun i år.
NMR er altså lykkedes med på fem år at kunne mobilisere fem gange så mange deltagere til deres demonstrationer. For at forstå denne udvikling er man nød til at se på resten af den svenske nazibevægelse.
I august 2012 samlede NMR lidt over 100 deltagere i en demonstration, der gik igennem den svenske by Bollnäs, i demonstrationen deltog både Henrik Jarsbo og Esben Rohde Kristensen som repræsentanter for DNSB. Foto: Privat.
Ved det svenske Riksdagvalg i 2014 stod Danskernes Partis søsterparti, Svenskarnas Parti (SvP), på stemmesedlen i hele landet. Ved det samtidigt afholdte lokalvalget var partiet opstillet i 30 kommuner og fire amter. Op til valget havde partiet gennemført en et år lang valgkamp, der kulminerede med en demonstrationsturné rundt i landet, der peakede i Stockholm, hvor Svenskarnas Parti afholdte en stort opslået demonstration.
Partiet var på det tidspunkt samlingspunktet for den svenske nazibevægelse efter en lang række mindre nazigrupper i årene op til havde nedlagt sig selv. SvP opbyggede en stærk partiorganisation og afholdte regelmæssigt større demonstrationer, der medvirkede til at rekruttere flere medlemmer og sympatisører. Imens stod SMR og skulede misundeligt fra sidelinjen. Med SvP’s massive vækst havde SMR fået en stor rival og SMR forsøgte jævnligt at stjæle medlemmer fra SvP.
SMR-lederen Magnus Söderman ses her ved DNSB’s Hess-march i Kolding i 2007. Han forlod senere organisationen til fordel for Svenskarnas Parti. Foto: Redox.
Da Riksdags- og lokalvalget blev afholdt fik Svenskarnas Parti et langt dårligere resultat end forventet. I stedet for de 10 byrådspladser og 10.000 stemmer ved Riksdagsvalget, som de havde stillet som succéskriterie for valget, endte partiet med ikke at få et eneste byrådssæde og kun 4189 stemmer ved Riksdagsvalget. Det nederlag var større end partiet kunne klare og i maj 2015 tog ledelsen konsekvensen og nedlagde Svenskarnas Parti.
Kort inden havde SMR lanceret sin parlamentariske gren. Ved valget i 2014 fik de to pladser som suppleanter for Sverigedemokraternas byrådsmedlemmer, da de havde udnyttet et teknisk hul i de svenske valgregler, hvor det er muligt at ‘kuppe’ en valgliste, hvis ikke partiet har beskyttet den. I dag har NMR derfor pladser i to forskellige svenske byråd fordi de personer, de var suppleanter for, er udtrådt af byrådet.
Efter lukningen af SvP stod SMR tilbage som den eneste svenske naziorganisation og det har de formået at udnytte de seneste år. De begyndte f.eks. at afholde offentligt indkaldte demonstrationer på Arbejdernes Internationale Kampdag ligesom SvP tidligere havde gjort det.
På trods af SvP og SMR’s rivalisering i begyndelsen af dette årti, deltog en mindre, men meget aggresiv gruppe SMR-aktivister i SvP’s demonstration i Stockholm. Demonstrationen markerede starten på den ét år lange valgkamp. Foto: Redox.
I september 2015 trådte NMR’s fører og grundlægger, Klas Lund, tilbage efter 18 år på posten. Han overlod posten til den daværende operative chef i Sverige, Simon Lindberg. Førerskiftet ændrede ikke meget i organisationen, men Lindbergs ledelse har dog fået visse konsekvenser.
Den nye leder har et større fokus på få flere medlemmer og aktivister end Klas Lund havde. NMR har derfor sænket en del af deres krav til nye medlemmer. I dag kan man blive medlem af organisationen uden at der bliver stillet krav om et bestemt aktivitetsniveau – det er kun de medlemmer, der er i kategorien ‘aktivist’, der bliver mødt med et sådan krav.
Nye medlemmer skal fortsat godkendes inden at de bliver lukket ind i organisationen, men det er i dag få der bliver afvist efter at de har søgt om medlemskab.
NMR har også åbnet sig en smule på andre punkter for at tiltrække nye medlemmer. Da organisationen i august afholdte deres årlige sommertræf “Nordendagarna” var det første gang nogensinde, at det var muligt at tilmelde sig arrangementet uden i forvejen at være medlem eller tidligere at have været i kontakt med NMR.
En organisation i fremmarch
Det er da også tydeligt at NMR selv mener, at de er i fremgang. Den 30. september har de indkaldt til demonstration i Göteborg, hvor de forventer 1000 deltagere. Lykkedes det vil det være den største nazimarch i Sverige i næsten ti år og den største i Göteborg siden Anden Verdenskrig.
Det er ikke en tilfældighed, at det netop er Göteborg de vil forsøge at marchere i denne gang. Udover at det geografisk ligger tættere på både Norge og Danmark forklarer Fredrik Vejdeland, der sidder i SMR’s ledelse og er afdelingsleder i Göteborg, på demonstrationens mobiliseringshjemmeside, at han mener at Sveriges hovedstad er mættet af store demonstrationer, men at Göteborg ikke er.
Göteborg er i dag en af de byer, hvor NMR er mest aktive. De har markeret sig offentligt i byen flere gange det seneste år og har en stor afdeling. Foto: Privat.
En anden mulig årsag til, at NMR ligger sin demonstrationen i Göteborg er, at det er netop her, at organisationens største lokalgruppe holder til. I løbet af det seneste år har afdelingen ved flere lejligheder gjort sig bemærket både lokalt og nationalt. I januar afholdte lokalgruppen en uannonceret løbeseddelsuddeling på Järntorget med omkring 15 deltagere og den forgangne weekend marcherede mellem 50 og 80 NMR-nazister igennem Göteborgs gader i en uanmeldt og uannonceret demonstration. Den var et led i mobiliseringen til demonstrationen den 30. september. Under den hemmelige demonstration angreb nazisterne både fotografer, der dækkede marchen, lokale borgere, der protesterede mod nazisternes tilstedeværelse samt politifolk. Ingen NMR-medlemmer blev anholdt.
Samtidig med NMR’s mobiliseringskampagne kører der i disse dage en ankesag ved Västra Hovrätt, der svarer til landsretten i Danmark, mod tre nuværende og tidligere NMR-medlemmer. De blev i sommers alle dømt for at stå bag tre bomber; to af dem rettet mod flygtningeboliger og en af dem mod den venstreorienterede bogcafé Syndikalistisk Forum. I byretten blev de straffet med hhv. 8,5 år, fem år og halvandets års fængsel. Hovrättens dom over de tre nazister falder den 22. september.
Læs mere om bombesagen fra Göteborg her
Selvom organisationen er i fremmarch møder de modstand fra flere sider; både retsvæsnet og civilsamfundet. I forbindelse med marchen i Göteborg den 30. september har både fagforeninger, politiske partier og antifascistiske grupper annonceret flere store moddemonstrationer.
Politiet har givet NMR demonstrationstilladelse, men har i samme anledning udtalt, at de vil være massivt til stede ved dagens demonstrationer. Ligeledes har politiet annonceret, at de vil kunne anholde og sigte nazisterne for brud på den svenske racismelovgivning, “hetz mod befolkningsgruppe”, hvis de bærer bestemte emblemer eller påklædning, der har en tydelig kobling til Nazityskland. Det samme gør sig gældende, hvis de optræder i uniformeret påklædning, der kan minde om nazistiske demonstrationer i 1930’erne og 40’erne eller marcherer taktfast med faner og skjolde og fælles hilsningsråb.
NMR’s reaktion på ovenstående påbud fra politiet var af mange afventet med interesse. Skulle organisationen efterkommer politiets ordre ville det blandt mange aktivister og sympatisører formentligt blive opfattet som svaghed. Svaret kom dog før 30. september: Allerede lørdag, da NMR marcherede i Göteborg, foregik det i ens, sorte uniformer, med skjolde, faner og fælles råb. Det medførte dog ikke indgreb fra politiet. Ifølge avisen Göteborgsposten sagde en tilstedeværende betjent: “Vi vil ikke henvende os til dem. De bliver bare provokerede og vi vil ikke skabe ballade.”
Søndag den 17. september gennemførte NMR en uannonceret og hemmelig demonstration igennem Göteborg som led i mobiliseringskampagnen mod deres march den 30. september. Foto: Jonathan Pye.
Uanset udfaldet af bombesagen og uanset hvor mange, der deltager i Nordiska Motstandsrörelsens demonstration om to uger, så står to ting klart: NMR er pt. Skandinaviens største og mest voldsberedte naziorganisation – og modreaktionen mod deres march den 30. september bliver formentligt en af de største antifascistiske protester i Norden i mange år.
 
 
 
 
 
 
","Bombeattentater, knivoverfald og drab. Listen af brutale voldsforbrydelser, der er begået af medlemmer af Nordiska Motståndsrörelsen, er lang. Organisationen har eksisteret i tyve år og har siden starten været voldsparat, men især det seneste årti er det gået voldsomt for sig. Organisationen blev dannet i 1997 med navnet Svenska Motståndsrörelsen (SMR). I juni 2016 ændrede …
",Redox,['Nyheder']
0,2766,https://redox.dk/nyheder/nye-borgerlige-kandidater-samler-ulovligt-ind/,2019-03-03 17:05:49,2019-03-03 17:25:53,Fjorten folketingskandidater fra Nye Borgerlige samler ulovligt ind,"Lørdag var Liberal Alliances Laura Lindahl i vælten, fordi hun ikke har anmeldt sin indsamling af donationer til sin valgkamp til Indsamlingsnævnet. Det skal man ellers, hvis man vil overholde loven.
Nu kan Redox afsløre, at hele 14 folketingskandidater fra Nye Borgerlige i strid med indsamlingsloven i disse måneder indsamler penge til deres personlige valgkampe. Det sker først og fremmest på Facebook, hvor kandidaterne anmoder venner, bekendte og følgere om at donere penge til deres valgkamp. Men ingen af de 14 har anmeldt deres indsamlinger til Indsamlingsnævnet, hvilket altså er ulovligt. Det er alene lovligt at indsamle til politiske partier, ikke individuelle valgkampe.
På Indsamlingsnævnets hjemmeside lyder det:
“Undtagelsen vedrørende indsamlinger til politiske partier gælder ikke indsamlinger til fordel for enkeltpersoner, der stiller op til valg. Sådanne indsamlinger skal derfor anmeldes til Indsamlingsnævnet på samme måde som andre indsamlinger. F.eks. kan en indsamling til fordel for en navngiven politikers valgkampagne efter nævnets opfattelse ikke umiddelbart sidestilles med en indsamling til et politisk parti.”
Seks af de fjorten kandidater samler ind ved at bruge en Mobilepay-konto, der er registreret i deres eget navn. De resterende otte samler ind via deres lokalafdelings Mobilepay-konto, men skriver specifikt i deres facebookopslag, at man skal mærke overførslen med deres navn eller initialer, så pengene kan gå til deres personlige valgkamp.
Redox’ kortlægning viser, at hovedparten af de 14 har lanceret deres indsamlinger i 2019, mens enkelte af dem gik igang allerede sidste sommer.
Overtrædelser af indsamlingsloven kan straffes med bøde. Oversigten over lovligt anmeldte indsamlinger kan findes på nævnets hjemmeside.
Hverken Pernille Vermund eller Peter Seier Christensen har besvaret Redox’ gentagne henvendelser i dag. Istedet har Nye Borgerliges pressechef Lars Kaaber kontaktet Redox.
Kaaber afviser at indsamlingerne er ulovlige, da de efter hans opfattelse foregår via lokalforeningerne. Han siger til Redox:
“Nu siger jeg det til dig, det må du meget gerne citere mig for: Du skal ikke skrive på dit site, at vores kandidater indsamler ulovligt, fordi det er løgn. Nu kan jeg ikke sige det mere klart, vel? Så hvis du skriver det alligevel, så er det mod bedrevidende og så indklager jeg dig for Pressenævnet”.
 
 
","Lørdag var Liberal Alliances Laura Lindahl i vælten, fordi hun ikke har anmeldt sin indsamling af donationer til sin valgkamp til Indsamlingsnævnet. Det skal man ellers, hvis man vil overholde loven. Nu kan Redox afsløre, at hele 14 folketingskandidater fra Nye Borgerlige i strid med indsamlingsloven i disse måneder indsamler penge til deres personlige valgkampe. …
",Redox,['Nyheder']
0,606,https://redox.dk/nyheder/rekordstor-hoejrefloejsopstilling-ved-kommunalvalget/,2013-11-12 12:05:32,2017-10-04 12:34:21,Rekordstor højrefløjsopstilling ved kommunalvalget,"Redox har gennemgået stillerlisterne for landets regioner og kommuner giver her et samlet overblik over de opstillede partier ved det forestående kommunalvalg. Du kan se en oversigt i bunden af artiklen.
Danskernes Parti har nazister i ryggen
En gennemgang af partiernes stillerlister, altså dem, de har skrevet under på, at partiet skal have mulighed for at stille op, giver et godt indblik i Danskernes Partis brede opbakning i det nazistiske miljø.
I Region Syddanmark tæller underskriverne blandt andet tidligere medlemmer af Dansk Front og Danmarks Nationale Front, DNSB samt en tidligere topfigur i White Pride.
I Region Nordjylland tæller underskriverne blandt andet et af medlemmerne af nazibandet Æresblod samt et tidligere medlem af Danmarks Nationale Front.
I Region Midtjylland har partiet været på fisketur hos White Pride. Her har en række af hooligangruppens nyere medlemmer skrevet under. Det samme har et tidligere medlem af Danmarks Nationale Front, der bl.a. var med organisationen i Rusland for at besøge det nu forbudte naziparti Slavisk Union.
Også i Region Hovedstaden har partiet godt fat i mange dele af den yderste højrefløj. Stillerlisten tæller f.eks Danish Defence Leagues talsmand, et tidligere medlem af holocaustbenægterforeningen Dansk Selskab for Fri Historisk Forskning, et tidligere topmedlem af Blood & Honour, en gruppe gamle nazister fra miljøet omkring Helsinge og Vejby samt tidligere medlemmer af Dansk Front og Danmarks Nationale Front.
Selvom Danskernes Parti kalder sig ‘nationaldemokrater’ så er der ingen tvivl om, at de har rødderne solidt plantet i den nazistiske muld.
Problemer for SIAD
Også Stop Islamiseringen af Danmark stiller op. Anders Gravers, formanden selv, stiller op til byrådsvalg i Jammerbugt Kommune. Han har tidligere stillet op i Aalborg og har for nyligt måtte opgive at stille op som regionsråds-kandidat fordi partiet ikke havde nok underskrifter. I Horsens stiller Jens Tirsvad op som byrådskandidat for SIAD. Jens Tirsvad har været aktiv i SIAD i et par år og har deltaget i flere af organisationens demonstrationer.
Oprindeligt skulle SIAD også have stillet op i Randers med den 62-årige Jimmy Andersen Kirkegaard som kandidat. Jimmy Andersen Kirkegaard blev formelt udpeget som kandidat for SIAD i februar måned, hvorfor han måtte melde sig ud af Dansk Folkeparti. Jimmy Andersen Kirkegaards mærkesager var bl.a. at der ingen moskeer bør findes i Danmark og et ”stop for asylansøgere”, men i midten af oktober kom det frem, at han alligevel ikke ville stille op, da han efter at være blevet forholdt organisationens program, måtte indse at han ikke kunne se sig enig i organisationens holdninger.
Jimmy Andersen Kirkegaard udtalte til Randers Amtsavis, at ”der er jo mange muslimer, der ikke er problemer med. Som arbejder og betaler skat og fungerer i samfundet.”
To Fremskridtspartier stiller op
For få år siden gik Fremskridtspartiet midt over. Den ene halvdel tog navnet, den anden tog aktivisterne. I dag tilhører navnet Fremskridtspartiet derfor en meget lille gruppe inaktive fremskridtsveteraner, hvorimod de mest aktive nu kalder sig Frihedspartiet.
Frihedspartiet tæller en række gamle folk fra Glistrups tid, men samler også sympatisører fra Danish Defence League, Den Danske Forening, Vederfølner og det gamle Dansk Front.
Vi har i en tidligere artikel omtalt listerne Vejle Kommune Først og Jylland Først. Den sidste liste fra den yderste højrefløj, der stiller op ved kommunalvalget, er minigruppen Vælgerforeningen Danmark. Personerne herfra tæller blandt andet et tidligere medlem af DNSB samt personer med baggrund i miljøet omkring Den Danske Forening.
Ved valget til de fem regionråd opstiller:
Region Hovedstaden: Danskernes Parti, Vælgerforeningen Danmark, Frihedspartiet og Fremskridtspartiet
Region Midtjylland: Danskernes Parti, Fremskridtspartiet
Region Nordjylland: Danskernes Parti
Region Syddanmark: Frit Danmark, Danskernes Parti, Frihedspartiet, Jylland Først
Region Sjælland: Vælgerforeningen Danmark
Ved valget til de 98 byråd og kommunalbestyrelser opstiller:
Aarhus: Danskernes Parti
Faaborg-Midtfyn: Frihedspartiet
Fredericia: Danskernes Parti
Hjørring: Danskernes Parti
Horsens: Stop Islamiseringen af Danmark
Jammerburg: Stop Islamiseringen af Danmark
København: Danskernes Parti
Odense: Frit Danmark
Ringkøbing-Skjern: Fremskridtspartiet
Vejle: Vejle Kommune Først
Slagelse: Vælgerforeningen Danmark
Sønderborg: Danskernes Parti
","Redox har gennemgået stillerlisterne for landets regioner og kommuner giver her et samlet overblik over de opstillede partier ved det forestående kommunalvalg. Du kan se en oversigt i bunden af artiklen. Danskernes Parti har nazister i ryggen En gennemgang af partiernes stillerlister, altså dem, de har skrevet under på, at partiet skal have mulighed for …
",Redox,['Nyheder']
0,2967,https://redox.dk/nyheder/nazist-doemt-for-trusler-mod-redox-redaktoer/,2019-05-07 09:36:29,2019-05-07 09:36:29,Nazist dømt for trusler mod Redox-redaktør,"“Du er slet ikke klar over, hvem det er, du snakker med, det kan jeg da godt regne ud. Jeg er ligeglad med at troppe op på dit matrikelnummer mand, med en maskinpistol (…) og tager gerne ti år i fængsel for det”.
Sådan lød det, da Redox’ redaktør i februar sidste år interviewede Sandy Steen Kristensen. De trusler har, sammen med ulovlig besiddelse af stik- og slagvåben, kostet Sandy Steen Kristensen 40 dages fængsel. Det oplyser retten i Hjørring, hvor sagen blev gennemført i sidste uge.
“Det er selvfølgelig ikke rart at blive truet. Det sker desværre jævnligt, når vi laver granskende journalistik om den yderste højrefløj. Men det understreger bare vigtigheden af, at vi undersøger de voldsparate racistiske miljøer,” siger Redox’ redaktør Simon Bünger.
Sagen udspringer af den mislykkede nazidemonstration i Nyhavn i februar sidste år, som Sandy Steen Kristensen arrangerede. Han dukkede imidlertidig aldrig op, men gemte sig i stedet på Christiania, indtil han dér blev smidt væk af antifascister. Det var i et telefonisk interview efter den mislykkede demonstration, at nazisten truede Redox’ redaktør.
Siden fiaskoen i Nyhavn har Sandy Steen Kristensen ikke vist sig ved højreradikale arrangementer i Danmark. I april dukkede han dog, efter næsten et år i hi, op, da Rasmus Paludan demonstrerede i Skive. Sandy Steen Kristensen og et par venner deltog i Stram Kurs’ minidemonstration.
Sandy Steen Kristensen har ikke reageret på Redox’ interviewforespørgsel.
","“Du er slet ikke klar over, hvem det er, du snakker med, det kan jeg da godt regne ud. Jeg er ligeglad med at troppe op på dit matrikelnummer mand, med en maskinpistol (…) og tager gerne ti år i fængsel for det”. Sådan lød det, da Redox’ redaktør i februar sidste år interviewede Sandy …
",Redox,['Nyheder']
0,3337,https://redox.dk/nyheder/konference-i-koebenhavn-paludan-og-joedehaderne/,2019-10-07 10:17:02,2019-10-07 10:17:02,Konference i København: Paludan og jødehaderne,"Lørdag den 12. oktober samles nynazister, nationalister og andre højreekstremister fra store dele af Nordeuropa og USA i Danmark til konferencen Scandza Forum.
Rasmus Paludan er den eneste danske taler i line-up’et, der består af seks prominente figurer fra den alleryderste internationale højrefløj. Men i modsætning til Stram Kurs-lederen, der officielt tager afstand fra jødehad, så er flere af de andre talere dybt involveret i den antisemitiske højrefløj.
“Det jødiske spørgsmål”
Greg Johnson er en af bevægelsens ideologiske nøglefigurer og har talt ved alle tidligere udgaver af Scandza Forum, der foruden København har fundet sted i Oslo og Stockholm. Konferencen udspringer af alt-right-bevægelsen, der de senere år har vundet fodfæste i Europa – først og fremmest på nettet.
Greg Johnson blev forrige år afsløret af en infiltrator fra den britiske organisation Hope Not Hate. På skjulte optagelser talte han blandt andet om, at amerikanske jøder skulle “udvises” til Israel.
En anden taler er britiske Mark Collett. I 2002 var han hovedfigur i Channel 4-dokumentaren “Young, Nazi and Proud”. På daværende tidspunkt var han af leder for British National Partys ungdomsorganisation. I udsendelsen hyldede han Adolf Hitler og sagde, at AIDS var en god sygdom, fordi “sorte, stofbrugere og homoseksuelle har den”.
De to supleres af en tredje åben antisemit på talerlisten, nemlig Youtuberen “Millenial Woes”, der i sit civile liv hedder Colin Robertson. Han er fuldstændig åben med sit jødehad. I et interview i netmagasinet Forward i 2016 sagde han:
“For to-tre år siden forstod jeg endelig dét, der bliver kaldt ‘det jødiske spørgsmål’: At der er problemer med det jødiske folk.”
Ingen kommentarer
Rasmus Paludan har ikke ønsket at stille op til interview med Redox. I en skriftlig udtalelse lyder det:
“Jeg tager altid afstand fra antisemitisme. Jeg ved ikke, hvilke personer, der deltager i Scanza Forum. Jeg kommer for at fortælle om vores politik.”
Redox har sendt Rasmus Paludan ovenstående oplysninger om de tre talere ved Scandza Forum samt en række opfølgende spørgsmål. Rasmus Paludan har ikke svaret.
","Lørdag den 12. oktober samles nynazister, nationalister og andre højreekstremister fra store dele af Nordeuropa og USA i Danmark til konferencen Scandza Forum. Rasmus Paludan er den eneste danske taler i line-up’et, der består af seks prominente figurer fra den alleryderste internationale højrefløj. Men i modsætning til Stram Kurs-lederen, der officielt tager afstand fra jødehad, …
",Redox,['Nyheder']
0,3458,https://redox.dk/nyheder/generation-identitaer-operationen-lykkedes-men-patienten-bloeder/,2020-02-25 21:51:17,2020-02-29 20:40:48,"Generation Identitær: Operationen lykkedes, men patienten bløder","333.692 kroner. Så meget indsamlede den nyfascistiske organisation Generation Identitær blandt sine støtter fra august 2018 og et år frem. Det høje beløb sætter et konkret tal på den brede opbakning, som organisationen har fået på både den parlamentariske og udenomsparlamentariske højrefløj de seneste år. En legitimeringsproces, der når sit foreløbige højdepunkt på torsdag, når organisationen skal tale på Christiansborg.
Men mens Generation Identitærs retorik om ‘repatriering’ har vundet fodfæste på store dele af højrefløjen, så er organisationen selv udfordret af, at en række centrale medlemmer har mødt voldsom modstand på grund af sine politiske aktiviteter. Den seneste tid er aktivitetsniveauet dalet betydeligt i moderafdelingen i København.
Bred politisk opbakning
Generation Identitær har eksisteret i tre år i Danmark og har politisk haft større succes end nogen anden udenomsparlamentarisk gruppe på den radikale højrefløj. Selvom talsperson Aurelija Aniulyte i Deadline på DR2 talte om ‘blodets bånd’ og gruppen rent ideologisk må placeres et pænt stykke til højre for den nationalkonservative bevægelse, så har der både fra medlemmer af Dansk Folkeparti, Nye Borgerlige og Stram Kurs og de tre partiers sympatisører været massiv opbakning. Selvom Generation Identitær kom ud af ingenting, så har de formået at opbygge en politisk slagkraft som ingen anden ungdomsorganisation på højrefløjen før.
Og netop at der er tale om en ungdomsorganisation er nok en af forklaringerne på, at resten af højrefløjen har set Generation Identitær som allierede i stedet for konkurrenter. Godt nok er organisationens bagmand Daniel Beattie næsten 50 år gammel, men langt hovedparten af medlemmerne er gymnasieelever og universitetsstuderende. At den aldersgruppe, der ellers af højrefløjen normalt opfattes som værende meget venstreorienteret, orienterer sig mod en ultranationalistisk organisation som Generation Identitær tiljubles blandt ældre højrefløjsfolk fra Dansk Folkeparti og langt ud mod højre.
Støtten har ikke bare karakter af rosende kommentarer på Facebook. Hos mange højrefløjsfolk er Generation Identitærs primære budskab om ‘repatriering’, der i realiteten dækker over fordrivelser, gået rent ind. Så sent som i sidste uge tweetede Dansk Folkeparties integrationsordfører Marie Krarup: “(…) De integrationsmæssige problemer løses på en måde: hjemsendelser og repatriering! hjemsendelser og repatriering! hjemsendelser og repatriering! (..)”.
Besøg på Christiansborg
Torsdag i denne uge cementeres den rekordhurtige legitimeringsproces, som Generation Identitær har været igennem, når organisationen er hovedemne og deltager ved et debatarrangement på Christiansborg, hvor Trykkefrihedsselskabet er værter. Der er indkaldt til to moddemonstrationer.
Her skal Frederik Rye Skov, der har været aktiv i gruppen fra start, men først nu optræder som talsmand, debattere med blandt andet forfatteren Rasmus Dalland, der har skrevet en bog om den internationale Generation Identitær-bevægelse, Dansk Samlings formand Morten Uhrskov Jensen samt Nima Zamani, der tidligere har været vært på Radio 24syv. Debatarrangementet er udsolgt og foregår i Fællessalen på Christiansborg.
At en gruppe, hvis ideologiske ophav bedst kan karakteriseres som nyfascistisk, på den måde får adgang til Christiansborg ville for få år siden have vakt stor opsigt. Nu sker det kort tid efter at både Stram Kurs og Tommy Robinson har gæstet Christiansborg de seneste måneder. Arrangementet bliver i stedet blot yderligere et argument for påstanden om, at den offentlige debat er rykket markant til højre.
Modstand og mindre aktivitet
Men mens Generation Identitærs budskab vinder udbredelse, så er organisationen selv mere udfordrede end det var tilfældet for et år siden.
Flere medier har berettet om, at medlemmer af Generation Identitær er blevet overfaldet på Nørrebro, ifølge dem selv af antifascister fra det autonome miljø, ligesom nogle medlemmer er blevet hængt ud på plakater i deres lokalområde.
Samtidig har livssituationen for en række kernemedlemmer ændret sig: Jeppe Veibel Jensen er blevet ansat i Nye Borgerliges partisekretariat og har ikke figureret på billeder fra gruppens aktiviteter længe. Lederparret Daniel Beattie og Aurelija Aniulyte står midt i en familieforøgelse og både Christoffer Gerlach Skibild og Sigfred Agerbo Jensen aftjener pt. værnepligt i Livgarden.
Ser man over hele Generation Identitærs treårige levetid er antallet af aktioner i København faldet betragteligt det seneste halve år og hele uge 8 har gruppen da også kørt opslag på Facebook, hvor de efterlyste nye aktivister.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Også de to jyske afdelinger er gået ned i kadence. Den århusianske afdeling ligger godt nok i en intens klistermærkekrig med lokale antifascister hvor både det centrale Århus og området omkring universitetet hver dag er præget af nye klistermærker fra begge sider. Men hvor gruppen sidste år gennemførte otte større aktioner i alt, så har de i årets to første måneder ikke gennemført en eneste.
Ser man på den nordjyske afdeling, så blev det lidt af et one night stand. I midten af september rejste en delegation københavnske og østjyske aktivister til Aalborg for at aktionere mod blandt andet Socialdemokraternes kongres i byen og ved at hænge et stort banner op på Limfjordsbroen. I de fem måneder der er gået siden da har den nordjyske afdeling ikke gennemført en eneste offentlig aktion.
Frequent flyers
Det fremgår af Generation Identitærs regnskab, som du kan finde her, at organisationen brugte næsten 60.000 på transportudgifter i regnskabsperioden.
Det understøtter billedet af, at en af de helt centrale aktiviteter i Generation Identitær er rejser til storbyer for at demonstrere sammen med lokale afdelinger af bevægelsen.  I 2019 og de første måneder af 2020 har organisationen fem gange været i udlandet i større delegationer: To gange i Wien, en gang i Halle i Tyskland og to gange i Paris.
Træner kampsport
Selvom aktivitetsniveauet i den københavnske afdeling er faldet, så fortsætter medlemmerne med at træne kampsport. Generation Identitær har tidligere selv publiceret videoer og billeder, hvor de dyrker kampsport under en sommerhustur.
Ihvertfald tre medlemmer af Generation Identitær har siden da fortsat træningen i fællesskab. Frederik Rye Skov, Emil Naundrup Vester og Sigfred Agerbo Jensen træner alle kampsport i den store kampsportsklub CSA i Københavns nordvestkvarter. Alle tre optræder på offentlige billeder på klubbens Facebookside.
Generation Identitær har tidligere afvist at stille op til interview med Redox om deres politiske holdninger. De afviser at betegnelsen “nyfascister” er korrekt og siger, at de er tilhængere af demokrati og modstandere af fascisme og nazisme.
","333.692 kroner. Så meget indsamlede den nyfascistiske organisation Generation Identitær blandt sine støtter fra august 2018 og et år frem. Det høje beløb sætter et konkret tal på den brede opbakning, som organisationen har fået på både den parlamentariske og udenomsparlamentariske højrefløj de seneste år. En legitimeringsproces, der når sit foreløbige højdepunkt på torsdag, når …
",Redox,['Nyheder']
0,2567,https://redox.dk/nyheder/pressenaevnet-kritiserer-redox-dk/,2018-12-04 07:29:53,2020-06-01 18:38:16,Pressenævnet kritiserer Redox.dk,"Redox.dk omtalte i artiklen ”Så rabiate er NMB-medlemmerne: voldsfantasier og jødehad” Den Nordiske Modstandsbevægelse (NMB) og de danske afdelinger af NMB. I den forbindelse blev flere navngivne personer relateret til NMB, der af Redox.dk betegnes som en terrorgruppe.
En af de navngivne personer klagede til Pressenævnet blandt andet over, at Redoks.dk i artiklen omtalte en 10 år gammel straffedom.
Pressenævnet har udtalt kritik af Redox.dk for omtalen af den ældre dom, der ikke har tilstrækkelig relevant sammenhæng med personens eventuelle engagement i Den Nordiske Modstandsbevægelse. Nævnet kritiserede derfor også Redox.dks afvisning af at anonymisere personen. På andre punkter kritiserede nævnet ikke Redox.dks omtale.
Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på pressenaevnet.dk
","Redox.dk omtalte i artiklen ”Så rabiate er NMB-medlemmerne: voldsfantasier og jødehad” Den Nordiske Modstandsbevægelse (NMB) og de danske afdelinger af NMB. I den forbindelse blev flere navngivne personer relateret til NMB, der af Redox.dk betegnes som en terrorgruppe. En af de navngivne personer klagede til Pressenævnet blandt andet over, at Redoks.dk i artiklen omtalte en …
",Redox,['Nyheder']
0,684,https://redox.dk/nyheder/sydhavnsnazister-faengslet-efter-to-knivoverfald/,2016-12-12 19:21:12,2017-10-03 13:17:29,Sydhavnsnazister fængslet efter to knivoverfald,"På to uger har tre nazister været i retten i København for sammenlagt to brutale knivoverfald.
Det første retsmøde fandt sted den 20. oktober. Her var Morten Baldur Karrebæk Pust tiltalt for vold af “særlig rå, brutal eller farlig karakter”, efter han i foråret stak en mand tre gange med en kniv. Overfaldet fandt sted en søndag formiddag i april i en baggård på Enghavevej i det københavnske Sydhavnskvarter, blot 100 meter fra Morten Baldur Karrebæk Pusts hjem.
Flere vidner afgav forklaring i retten. Heraf fremgik det, at nazisten efter en ophidset samtale slog en person flere gange med knyttet næve, hvorefter han stak ham med en kniv. En lægerapport dokumenterer, at ofret blev stukket tre gange i venstre lår. Et andet vidne beskriver, at Baldur, da han kort efter overfaldet ankom til sin egen opgang, sagde “hold kæft, jeg har stadig blod på trøjen” til en kammerat, som han var i selskab med. Kammeraten deltog ifølge vidnerne ikke i overfaldet.
Morten Baldur Karrebæk Pust har været en del af det nazistiske miljø i København siden starten af halvfemserne. Han var en del af DNSB i de tidlige teenage-år, men blev sidenhen en del af kredsen omkring Blood & Honour Scandinavia. Han er gentagne gange dømt for voldelige overfald, ligesom han tidligere er dømt for bevidst at påkøre en 11-årig dreng med indvandrerbaggrund i Kalundborg. De senere år har han ikke været medlem af nogle nazistiske organisationer, ifølge Redox’ kilder fordi han vurderes at være for ustabil og afstumpet og derfor ikke er velkommen. Han har dog haft kontakt med både Danmarks Nationale Front og DNSB.
Den nu 35-årige Morten Baldur Karrebæk Pust blev idømt 10 måneders fængsel for knivoverfaldet, selvom han nægtede sig skyldig. Han fik konfiskeret en jagtkniv med en 20 centimeter lang klinge og en halskniv med en fem centimeter lang klinge. Han blev løsladt efter dommen.
Masseslagsmål på Mozarts Plads
Kun femten dage efter retssagen mod Morten Baldur Karrebæk Pust var det to andre sydhavnsnazister, der var i retten for knivoverfald. Her var der dog ikke tale om hovedforhandling, men grundlovsforhør.
Jesper Krogh Sørensen og Kim Poulsen blev begge anholdt den 3. november klokken 13.30 i forbindelse med det, der af politiet blev beskrevet som et masseslagsmål på Mozarts Plads. De er sigtet for, i fællesskab og efter forudgående aftale, at have slået det første offer flere steder på kroppen med et ukendt slagvåben samt med kniv at have stukket ofret to-tre gange.
Jesper Krogh Sørensen, med lys camouflagejakke, ses her ved en nazidemonstration i Lund 30. november 2008. (Foto: Privat)
De blev også sigtet for i fællesskab at have slået et andet offer i hovedet med en cykelkæde et ukendt antal gange.
Jesper Krogh Sørensen har været en del af det nazistiske miljø i Sydhavnen i mange år. Han har længe været medlem af Danmarks Nationale Front og er desuden en del af det genopståede Blood & Honour Denmark.
På facebook har han flere gange poseret med merchandise fra Hells Angels, men han er ifølge Redox’ oplysninger ikke medlem af organisationen. Jesper Krogh Sørensen har ifølge flere uafhængige kilder igennem flere år solgt narkotika på Mozarts Plads i Sydhavnen.
Kort før anholdelsen var han på tur til Frankrig med en gruppe svenske nynazister for at deltage i en stor nazikoncert.
Kim Poulsen hylder nazistiske Blood & Honour på Facebook. (Foto: Skærmbillede fra Facebook)
Kim Poulsen er ikke et ligeså kendt ansigt, men er også en del af det nazistiske miljø i Sydhavnen. På facebook reklamerer han ligeledes for Blood & Honour, ligesom han har delt offentligt tilgængelige billeder af sig selv, hvor han heiler.
Jesper Krogh Sørensen og Kim Poulsen blev begge varetægtsfængslet i fire uger.
Intet i de to sager peger på at knivoverfaldene skulle være politisk eller racistisk motiveret. Det har ikke været muligt at få en kommentar fra de tre nazister.
","På to uger har tre nazister været i retten i København for sammenlagt to brutale knivoverfald. Det første retsmøde fandt sted den 20. oktober. Her var Morten Baldur Karrebæk Pust tiltalt for vold af “særlig rå, brutal eller farlig karakter”, efter han i foråret stak en mand tre gange med en kniv. Overfaldet fandt sted …
",Redox,['Nyheder']
0,3233,https://redox.dk/nyheder/se-billedet-white-pride-veteran-deltog-i-vermunds-bryllup/,2019-05-30 11:41:42,2019-05-31 15:32:46,Se billedet: White Pride-veteran deltog i Vermunds bryllup,"Selvom Pernille Vermund gentagne gange har taget afstand fra nazisme fester hun gerne med en prominent figur fra den mest voldsberedte nazistgruppe i Danmark siden Anden Verdenskrig – ovenikøbet ved sit eget bryllup.
Lørdag den 11. maj blev Pernille Vermund gift med rigmanden Lars Tvede. Brylluppet blev fejret med en fest for familie og venner. Redox kan nu dokumentere, at Rasmus Medoc Benée Hansen, der igennem nullerne var en central figur i det nynazistiske miljø i Århus, var blandt gæsterne til festen.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Og hverken Nye Borgerliges formand eller næstformand har noget problem med at feste med en fra den voldsberedte nazistgruppe White Pride. På et billede, som Nye Borgerliges næstformand Peter Seier Christensen selv har lagt offentligt på sin Facebookprofil, ser man Pernille Vermund omgivet af tre personer: Peter Seier Christensen, Rasmus Medoc Benée Hansen samt sidstnævntes hustru, der ifølge Redox’ oplysninger ikke er politisk aktiv.
Rasmus Medoc Benée Hansen var en del af den nynazistiske hooligangruppe White Pride op igennem 00’erne, hvor gruppen stod bag en lang række overfald på politiske modstandere og personer med minoritetsetnisk baggrund.
Søndag den 12. maj delte Nye Borgerliges politiske næstformand Peter Seier Christensen et billede fra partilederens bryllup, hvor han selv poserer sammen med Pernille Vermund, Rasmus Medoc Benée Hansen og dennes hustru. Screenshot.
Tilbage i 2001 sad Rasmus Medoc Benée Hansen i bestyrelsen for DFUs afdeling i Århus. Han var blandt de personer, der i 2002 og 2003 blev ekskluderet fra DFU, da de af partitoppen blev stemplet som ekstremister med nazistiske tilbøjeligheder. 
Hovedparten af de ekskluderede kom fra ORG, hvor Rasmus Medoc Benée Hansen også var medlem. ORG var et hemmeligt netværk, der eksisterede på den yderste højrefløj fra slutningen af firserne. Personkredsen, der primært var fra Østjylland, har igennem mere end tre årtier styret store dele af den yderste højrefløj bag kulisserne. De stod blandt andet bag Dansk Front, Vederfølner, Den Danske Forening, Århus Mod Moskeen og White Pride. Desuden havde de bånd til en række andre grupper, blandt andet Danmarks Nationale Front og Trykkefrihedsselskabet. ORG lukkede ifølge et tidligere medlem i årene op til 2011, hvor Politiken efter forarbejde fra Redox afslørede logens eksistens.
Siden da er mange af ORGs medlemmer gledet lidt i baggrunden efter at have domineret højrefløjen i mange år. Flere er, som vi omtalte tidligere på ugen, gået ind i Nye Borgerlige, mens andre slår deres folder i Den Danske Forening.
Hverken Pernille Vermund, Peter Seier Christensen eller Rasmus Medoc Benée Hansen har besvaret Redox’ henvendelser. Rasmus Medoc Benée Hansen har ved en tidligere lejlighed overfor Redox afvist at han skulle have været medlem af Ultra White Pride.
","Selvom Pernille Vermund gentagne gange har taget afstand fra nazisme fester hun gerne med en prominent figur fra den mest voldsberedte nazistgruppe i Danmark siden Anden Verdenskrig – ovenikøbet ved sit eget bryllup. Lørdag den 11. maj blev Pernille Vermund gift med rigmanden Lars Tvede. Brylluppet blev fejret med en fest for familie og venner. …
",Redox,['Nyheder']
0,3244,https://redox.dk/nyheder/nye-borgerlige-kandidater-poserede-med-ledende-hoejreradikal/,2019-05-31 10:16:52,2019-06-01 10:18:07,Nye Borgerlige-kandidater poserede med ledende højreradikal,"De to Nye Borgerlige-kandidater Anahita Malakiens og Tom Andkjær var i begyndelsen af maj på tour i Danmark for at møde vælgerne. 
Da deres vej kom forbi Kolding den 2. maj, skrev Anahita Malakiens: “Sidste dag på tour de Danmark. Vi hænger ud i Kolding sammen med Tom Camargo Andkjær i dag indtil kl. 12.00 Hvis du har tid og lust til at kigge forbi og hilse på i Kolding, så skriv endelig”. 
En af de interesserede var den ledende højreradikale aktivist Lars Grønbæk Larsen, som de to folketingskandidater lod sig fotografere sammen med.
Samme dag opdaterede Lars Grønbæk Larsen således sit profilbillede på Facebook til det billede, hvor han poserer sammen med folketingskandidaterne.
Den 2. maj opdaterede Lars Grønbæk Larsen sit profilbillede på Facebook til et billede han tidligere samme dag havde fået taget sammen med NBs folketingskandidater Anahita Malakiens og Tom Andkjær. Screenshot.
Flaskekast, nazidemonstrationer og slagsmål
Lars Grønbæk Larsen er ikke hvem som helst på højrefløjen. Han har igennem mere end de sidste 10 år været en central og ledende skikkelse på den yderste højrefløj.
Han var aktiv i Fremskridtspartiets Ungdom på Fyn og stiftede sidenhen ”De National-Liberale”, der i 2006 var den formelle arrangør af Dansk Fronts to demonstrationer i Svendborg på Fyn. I den periode brugte han meget tid sammen med Dansk Front-folk på Fyn. 
I 2007 lukkede Dansk Front og blev erstattet af Vederfølner, hvor Lars Grønbæk Larsen var formand frem til marts 2013.
Efter Vederfølners lukning blev han talsperson for for den højreradikale organisation Righwings, der flere gange angreb antiracistiske manifestationer. Lars Grønbæk Larsen deltog selv i et af disse angreb i juni 2012, hvor han blev anholdt og senere dømt for, sammen med folk fra bl.a. Rightwings og Danish Defence League at have angrebet en antifascistisk manifestation på Odense Banegårds Center. Under angrebet blev der også kastet med flasker fra den højreradikale gruppe. Hele gruppen af højreradikale aktivister blev eftefølgende anholdt og dømt for brud på ordensbekendtgørelsen.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Lars Grønbæk Larsen har ved flere andre lejligheder deltaget i angreb på politiske modstandere, bl.a. i den københavnske Sydhavn, men også i centrum af hovedstaden.
I januar 2015 overtog han posten som formand for organisationen Danish Defence League, hvis aktivitetsniveau efterfølgende faldt markant.
I oktober 2016 afslørede Berlingske, at Lars Grønbæk Larsen var medlem af Nye Borgerlige, hvilket fik ham til selv at melde sig ud af partiet. På Facebook har Lars Grønbæk Larsen dog efterfølgende givet udtryk for, at han alligevel ser en fremtid i partiet.
Ligeglad med, hvad fans laver i deres fritid  
Lars Grønbæk Larsen har ikke besvaret Redox’ henvendelser, og har derforikke ønsket at oplyse til Redox, hvorvidt han i dag igen er blevet medlem af Nye Borgerlige.
Tom Andkjær forklarer i en række mails til Redox, at han ikke kendte Lars Grønbæk Larsen, og ikke ved, hvorvidt han er medlem af Nye Borgerlige. 
Ifølge folketingskandidaten opstod mødet, fordi Anahita Malakiens havde lavet en aftale med den voldsparate højreradikale.
Han forklarer om sit møde med Anahita den 1.-2. maj: “vi spiste så frokost på en cafe i Kolding, hvor hun havde en aftale med den omtalte person. Jeg kendte ikke Lars, men vidste blot at Anahita skulle mødes med en.”
Og tilføjer “Jeg tager altid afstand fra racisme, nazisme og lign holdninger… ligesom jeg tager afstand fra det ekstreme venstre og ekstrem religiøse.”
Ifølge Anahita Malakiens var det en ren tilfældighed, at Lars Grønbæk Larsen dukkede op, og hun vil ikke forholde sig til, hvem Lars Grønbæk Larsen er, eller hvad han tidligere har lavet. 
Anahita Malakians skriver i en Facebookbesked  til Redox:
“Jeg har på min Danmarkstur, hvor jeg hilste på fans og NB støttere, været forbi Kolding, hvor vi offentligt gjorde opmærksom på, at folk kunne møde os på en cafe i byen. Her dukkede forskellige mennesker op på eget initiativ, herunder Lars. Hvilke aktiviteter mine fans er involverede i og laver i deres fritid er ikke noget, som jeg blander mig i.  Jeg har er en offentlig person, og alle har adgang til min profil og få taget billeder, hvis de lyster uden at jeg krydsforhører dem. Det er en præmis, som man er nødt til at acceptere som offentlig person…Jeg har ikke yderligere kommentarer end at Lars såmænd bare sikrede sig at vi ikke var gået inden han kom forbi. Jeg har knap 5000 “venner” på Facebook og jeg svarer altid folk der tagger mig så vidt jeg kan. Det er god pli i mine øjne.”
","De to Nye Borgerlige-kandidater Anahita Malakiens og Tom Andkjær var i begyndelsen af maj på tour i Danmark for at møde vælgerne.  Da deres vej kom forbi Kolding den 2. maj, skrev Anahita Malakiens: “Sidste dag på tour de Danmark. Vi hænger ud i Kolding sammen med Tom Camargo Andkjær i dag indtil kl. 12.00 …
",Redox,['Nyheder']
0,3614,https://redox.dk/nyheder/danske-dyreretttighedsorganisationers-facebooksider-proppet-med-voldsom-anti-asiatisk-racisme/,2020-07-16 20:36:58,2020-07-20 07:30:57,Danske dyrerettighedsorganisationers facebooksider proppet med voldsom anti-asiatisk racisme,"Det er ikke nogen nyhed, at dyrerettighedsorganisationer bruger videoer med dyremishandling for at skabe opmærksomhed om deres sag. Videoerne vækker ikke overraskende stærke følelser blandt deres følgere, men Redox’ kortlægning viser, at en del af organistionernes støtter på sociale medier skriver voldsomme racistiske kommentarer og voldsopfordringer rettet mod især kinesere.
Mange af kommentarerne får lov at stå uden at blive slettet. Redox kan dokumentere at racistiske kommentarer helt tilbage fra 2013 har stået uberørte indtil Redox kontaktede de pågældende organisationer i juli.
‘The chinese flu’
Redox bragte den 6. april en historie om flere eksempler på grov anti-asiatisk racisme i kommentarsporet på dyrerettighedsorganisationen Animas facebookside i kølvandet på coronakrisen. Coronakrisen har i det hele taget sat fokus på anti-asiatisk racisme, især efter at præsident Donald Trump kaldte coronasvirussen for “The Chinese Flu”. Netmagasinet Eftertryk bragte en grundig analyse af fænomenet.
I forbindelse med historien fra april udtalte Anima, at de var opmærksomme på problemet, men ikke havde nået at slette indlæggene.
Redox har de seneste måneder gennemgået tre af de største danske dyrettighedsorganisationers sider, og det viser sig, at problemet ikke er nyt og ikke kun relateret til corona-krisen. Det drejer sig om Anima, World Animal Protection Danmark og Dyrenes Beskyttelse. De tre sider har henholdsvis 100.000, 120.000 og 170.000 likes på Facebook.
De dyrevenlige Facebook-sider er nemlig propfulde af racistiske kommentarer primært rettet mod kinesere, men også asiatere generelt. Enkelte af kommentarerne strækker sig helt tilbage til 2013, og de kommentarer Redox bringer her, er kun et udsnit af hvad der findes på siderne.
Du kan se et udsnit af kommentarerne her:



































































































































































































































































































































































































































Prev
 1of69
Next



Dyrenes Beskyttelse, Anima og World Animal Protection Danmark er alle store danske dyrerettighedsorganisationer, der kæmper for dyrs rettigheder i Danmark og globalt. De har hver især mere end 100.000 følgere på deres Facebook-sider, mange hundrede frivillige og flere ansatte. Men på deres sider trives en grov anti-asiatisk retorik med voldsopfordringer og racistiske skræmmebilleder, hvor det er overladt til andre brugere at sige fra. Det sker en sjælden gang imellem, og typisk ukommenteret fra organisationernes side.
Fælles for de tre organisationer er at de racistiske kommentarer har fået lov at blive stående i årevis.
Redox’ kortlægning har også frembragt eksempler på at både Dyrenes Beskyttelse og World Animal Protection Danmarks følgeres grove racistiske kommentarer enkelte gange bliver besvaret med en takkebesked fra organisationens officielle profil, der slet ikke reagerer på racismen i den kommentar, som de svarer på. Det til trods for at netop Dyrenes Beskyttelse på deres hjemmeside skriver således i deres politik for moderering på sociale medier:
“Vi accepterer ikke indlæg, der er nedladende, chikanerer andre, er hadefulde, er skrevet af falske profiler uden for-og efternavn eller som indeholder stødende sprogbrug.”
I researchen er vi kun stødt på enkelte eksempel, hvor der er blevet opfordret til at holde en god tone, uden at det blev specificeret, hvad tonen drejede sig om.
Dyrerettighedsorganisationer beklager og lover bedring
Redox har forelagt dokumentationen for alle tre nævnte organisationer. Over hele linjen bliver der taget afstand fra kommentarerne.
“Det folk skriver i kommentarfeltet på vores Facebook-side er naturligvis ikke et udtryk for World Animal Protections holdning. Vi arbejder indenfor et felt, der kan fremkalde stærke holdninger, der i nogle tilfælde går over grænsen for en god og ordentlig tone. Vi gør vores bedste for at moderere debatten på siden, hvor vi allerede har nogle retningslinjer for debattonen. Der er her fundet eksempler på nogle, der overtræder disse retningslinjer, som vi ikke har været opmærksomme på. Det kan være svært at fange alt, når der er mange kommentarer, men vi vil gøre ekstra opmærksomme på vores retningslinjer fremadrettet,” skriver Birgitte Leuranguer, der er kommunikationschef i World Animal Protection Danmark.
Samme melding kommer fra Dyrenes Beskyttelses pressechef Claus Nielsen Lyckhage:
“I Dyrenes Beskyttelse tager vi klart afstand til racisme, hvilket også fremgår af vores retningslinjer for sociale medier, som ligger frit tilgængeligt på vores hjemmeside, og som vi aktivt henviser til i monitoreringen af kommentarfeltet på vores kanaler for at indskærpe, at racistiske og andre stødende indlæg vil blive fjernet.”
Han forklarer, at organisationen har opleveten markant stigning i antallet af kommentarer, men:
“Der har dog også været en meget lille gruppe af folk, som har skrevet racistiske og på andre måder upassende kommentarer til vores artikler. (…) Vi har fjernet mange kommentarer løbende, men på grund af det store engagement i vores indhold, kombineret med færre ressourcer til monitorering under corona, har det betydet, at vi har haft svært ved at følge med og fjerne dem alle. Det er vi selvfølgelig kede af, da vi på ingen måde ønsker, at vores community skal præges af hatespeech. Vores kanaler skal være et inkluderende sted, hvor der kan føres en fri og saglig debat i en god tone.”
Han afslutter:
“Vi har nu gået vores kommentarspor igennem på Facebook og slettet alle opslag, vi har kunnet finde, som bryder vores retningslinjer. Vi vil desuden kigge på, hvordan vi fremadrettet kan forhindre, at en lignende situation opstår igen.”

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Fra Anima er det direktør Joh Vinding, der reagerer på Redox’ henvendelse:
“Der er ingen tvivl om, at vi i Anima er modstandere af racisme (…) I forhold til problematiske kommentarer, så gør vi allerede et stort arbejde for at holde en sober tone på vores side ved manuelt at gennemlæse så mange som muligt, og det vil vi også gøre fremadrettet. (..)
Det er et løbende arbejde og selvom vi gør meget, så er vi ikke perfekte. Derfor håber vi også i fremtiden, at de sociale medier vil udvikle nye værktøjer, der vil gøre det lettere at kunne skabe en positiv og respektfuld dialog samt at identificere og afhjælpe problemer, når de opstår.”
","Det er ikke nogen nyhed, at dyrerettighedsorganisationer bruger videoer med dyremishandling for at skabe opmærksomhed om deres sag. Videoerne vækker ikke overraskende stærke følelser blandt deres følgere, men Redox’ kortlægning viser, at en del af organistionernes støtter på sociale medier skriver voldsomme racistiske kommentarer og voldsopfordringer rettet mod især kinesere. Mange af kommentarerne får lov …
",Redox,['Nyheder']
0,2906,https://redox.dk/nyheder/analyse-derfor-kalder-vi-generation-identitaer-for-nyfascister/,2019-04-19 20:55:21,2019-04-23 11:04:01,Analyse: Derfor kalder vi Generation Identitær for nyfascister,"Kreative happenings for tilbagesendelse af syriske flygtninge, bannerdrop-aktioner mod bandekrig på Nørrebro, protester mod opførelse af moskéer og nedtagning af antifascistiske klistermærker. Alt sammen dokumenteret og lagt på Youtube og Facebook, hvor videoerne får stor spredning. Den danske afdeling af Generation Identitær har med deres vedholdende aktiviteter og mange miniaktioner formået at tiltrække sig meget opmærksomhed.
Ligesom sine internationale søsterorganisationer har de vakt mediernes interesse, høstet opbakning fra den etablerede højrefløj og haft held med at opbygge en organisation.
Men hvad mener de egentligt? Generation Identitær baserer sine aktioner på korte, letfordøjelige slogans som “Sikre grænser – sikker fremtid” og “Stop bandekrig – remigration nu”. Men bag parolerne gemmer sig en dybereliggende forståelse af politik, der bygger på både traditionel raceideologi og mere moderne teoretikere. Bag den moderne æstetik og en nyfortolkning af begreberne fra det gamle højre, er der en hastigt voksende nyfascistisk bevægelse, som strategisk lægger afstand til det, vi normalt forbinder med racisme og fascisme.
Fascisme er, ligesom andre ideologier, ikke alene et historisk fænomen, ligesom det ikke kan afgrænses til en fjern fortid eller en nostalgisk dyrkelse af den. Fascismen forandrer sig med sin samtid, og det er Generation Identitær, og deres kommunikationsorienterede strategi et eksempel på. Deres nyfascisme søger, ligesom den historiske fascisme, at give et klart og simpelt svar på samtidens politiske konflikter, og de emner bevægelsen udpeger som vigtige.
Fascisme-begrebet kan bruges som en forståelsesramme og en analytisk optik, der kan forklare Generation Identitærs politiske projekt. Koblingen kan pege på, hvordan nutidige politiske strømninger er sammenlignelige med tidligere eksempler på fascisme, som vi kender de livsfarlige konsekvenserne af.
Derfor vil vi med en beskrivelse af Generation Identitærs virke, politik og historiske bånd argumentere for, at de er nyfascister.
Islam som Europas nemesis
I Europa tilhører Generation Identitær den identitære bevægelse, der både er en fællesbetegnelse for en nyere strømning af højreradikalisme, men også en konkret, tværeuropæisk organisation, der tager udspring i Frankrig i 2003. I dag har den mange hundrede aktivister fordelt udover afdelinger i Danmark, Frankrig, Irland, Italien, Østrig, Tyskland og Storbritannien.
Det franske ophav er også tydeligt på det ideologiske plan. Generation Identitær udspringer af den højreradikale ideologiske strømning, der kalder sig selv Det Nye Højre (på fransk: Nouvelle Droite), som opstod i kølvandet på Anden Verdenskrig, hvor højreradikalismen og fascismen skulle genopfinde sig selv.
Jonas Zuschke, der er et toneangivende medlem af den danske afdeling knytter organisationen til Det Nye Højre i sin kronik med titlen: “Det Nye Højre; Hvorfor vi kæmper, og hvorfor vi vil vinde”.
Her skriver han blandt andet: “Vi er ekstremister, og vi er det gerne. Når dét at være positioneret så langt som muligt fra den sindslidende konsensus er ekstremt, så er ekstremisme et sundhedstegn. Vi er kampberedte pyromantikere, som i længsel afventer den rensende ild. Vi er villige til at bære det ubehag, som det er at være i fundamental opposition til alt det etablerede. Vi har taget vores kors op, og med det på skulderne går vi ind i kampen.”
Guillaume Faye hyldes af den identitære bevægelse som af de centrale ideologer i Det Nye Højre, og her bliver han tilskrevet evnen til at omfavne fascismens modsætning. Det skyldes, at Faye mener, at man skal kæmpe for udvikling og fremskridt, samtidig med at man kæmper for at vende tilbage til “de gode gamle dage”. Dyrkelsen af de gode, stolte, gamle dage i den identitære bevægelse betyder en afsky overfor moderne humanisme, der ifølge dem er roden til identitetsmæssig forvirring hos mennesket. I den fortælling har humanismen resulteret i både multikulturalisme og bevægelsen væk fra traditionelle kønsroller og -identiteter.
Faye har beskrevet Islam som Europas nemesis og hans aftryk i bevægelsen kan især spores i hans diagnosticering af Europas “sygdom”, “krise” og “snarlige undergang” som resultat af en igangværende “kolonisering”, der foregår gennem indvandring fra det globale syd.
Christoffer Gerlach Skibild (tv.) og Frederik Rye Skov fra Generation Identitær til international konference i London for den identitære bevægelse i april 2018.
Forkaster fascime- og racismeprædikatet
Selvom Generation Identitær kommer af en bevægelse, der hylder Fayes nyfascistiske tænkning, har Generation identitær travlt med at forkaste fascisme- og racismeprædikaterne, ligesom de har et begrebsapparat, der adskiller dem fra det gamle højre.
I en klage til Pressenævnet over en artikel på redox.dk skriver organisationen selv: “Fordi fascisme som nævnt er en konkret ideologi, er det dog ikke et skønsspørgsmål, men blot faktuelt forkert, at beskrive GI sådan.”
En af Generation Identitærs centrale strategier er at afvise, at de skulle være modstandere af bestemte etniciteter, kulturer og racer, men snarere er bekymret for, at den globale migration vil forårsage de enkelte kulturers endeligt. I en optræden i Deadline på DR2 afviste den danske leder af Generation Identitær, Aurelija Aniulyte, at hun skulle være racist.
“Vi mener, at ingen racer er over andre. Vi anerkender alle menneskers ret til deres kultur. Vi ønsker ikke at dominere nogen eller udrydde nogen,” sagde hun.
En anden central tænker i Nouvelle Droite, Alain De Benoist opsummerer dette arguments logik i manifestet for Det Nye Franske Højre, hvor han skrev: “Alle kulturer har deres eget tyngdepunkt: Forskellige kulturer tilbyder forskellige svar på essentielle spørgsmål. Det er derfor alle forsøg på at bringe dem sammen ender med at ødelægge dem.”
Rykker diskurser og holdninger til højre
Generation Identitærs teorier om særegne kulturer er ikke ny i dansk politik. Denne overbevisning kan sammenlignes med et fokus, der i stigende grad har præget debatten om udlændinge, flygtninge, indvandrere og efterkommere i dansk politik i de seneste årtier: Idéen om, at ikke-vestlige indvandrere og muslimer har en kultur, der er inkompatibel med en dansk kultur. Det har ført til en ny racisme, der bæres frem af en antagelse om, at det er de kulturelle forskelligheder, der skaber problemer i vores samfund.
Værdidebatter om at bære det religiøse tørklæde, spise svinekød, fejre jul og fortællingen om islam som en kvindeundertrykkende religion er altsammen eksempler på denne forestilling om problematisk kulturel forskellighed. Dette fører til stadighed til, at muslimer italesættes som uønskede i Danmark. Den diskurs udgør forudsætningen for diskriminerende lovgivning såsom burkaforbuddet, ghettolovgivningen og den nye udlændingelov.
Men hvor den danske politiske konsensus hidtil har ført til politikker, der har haft til formål at assimilere den muslimske del af befolkningen, har Generation Identitær en ideologi og strategi, der går skridtet videre. Helt på linje med tankegangen om uløselige kulturelle modsætninger, mener Generation Identitær, at kultur er noget, der er nedarvet i generationer, og således også er et spørgsmål om etnicitet.
Som talskvinden Aurelija Aniulyte sagde i Deadline: Danskhed handler også om “blodets bånd”. Generation Identitær ønsker, at den danske kultur skal være dominerende i Danmark, hvilket medfører, at befolkningsgrupper med ikke-vestlig baggrund aldrig kan blive danske.
Den store udskiftning
For Generation Identitær er det helt centrale politiske spørgsmål et fremtidigt skræk-scenario i Europa, hvor europæiske landes etniske befolkning udskiftes med en muslimsk befolkning. Det er dét, de kalder for “den store udskiftning”. Ifølge dem skal det forhindres ved et totalt stop for ikke-vestlig immigration, en øgning af fødselsraten for hvide amerikanere og europæere og ikke mindst en remigration, hvor migranter skal vende tilbage til deres oprindelseslande.
Generation Identitær kalder manøvren “reconquista” efter de kristnes generobring af Spanien fra de muslimske maurere, der foregik over mange hundrede år fra det ottende århundrede og frem.
Identitærbevægelsens brug af det græske bogstav lambda i deres logo vidner om andre af deres historiske inspirationer. Logoet er en henvisning til slaget ved Thermopylæ-passet i år 480 f.Kr., hvor spartanerne bar tegnet på deres skjolde, da de på trods af at være i undertal, standsede den persiske hærs fremmarch. Nazistiske raceteoretikere og Adolf Hitler er nogle af dem, der hylder spartanerne. Spartanerne er kontinuerligt blevet fremhævet som et patriotisk symbol, der hyldes for deres fysiske og genetiske overlegenhed, der fremhæves som årsag til deres sejr.
Metapolitik i stedet for partipolitik
Det er tydeligt, at Generation Identitærs offentlige strategier har haft succes, og at de har opnået en legitimitet i offentligheden. Medierne har udvist stor interesse og nysgerrighed for fænomenet, men også parlamentarisk orienterede politikere har vist interesse for dem.
Dette er helt i overensstemmelse med deres politiske strategi, der kredser om begrebet “metapolitik”, der er endnu et eksempel på den ideologiske indflydelse fra Det Nye Højre. Selve begrebet er dog hentet fra andre tænkere og forbindes ikke traditionelt med højrefløjen, ligesom Generation Identitærs symbolske aktioner også minder om noget, man ser på den radikale venstrefløj.
“Metapolitik” handler om at flytte holdninger og diskurser til højre, snarere end konkrete politiske tiltag. Teorien hviler på, at den politiske virkelighed kan realiseres ved at påvirke indholdet af den offentlige samtale, der dermed kan ændre den måde, vi taler om verden. Dette kan medføre, at politiske tiltag, som vi før troede var utænkelige bliver mulige. At tænke, at den politiske forandring ikke er noget, der opstår gennem parlamentarisk indflydelse, og at den politiske indflydelse ikke vindes med institutionel magt kan også spores til teoretikere som Antonio Gramsci og Jacques Ranciére fra den venstreorienterede kanon.
Generation Identitærs påvirkning på den offentlige samtale og diskursen hos den statslige institutionelle magt kan for eksempel ses, når kandidater fra Nye Borgerlige udtaler, at der for længst er udbrudt borgerkrig i Danmark, og at det er muslimer, der er fjenden.
En kamp om legitimitet
Det er også tydeligt, at Generation Identitærs måde at tale om deres politiske projekt er en offentlig strategi for at vinde opbakning, og som står i kontrast til meget af deres egentlige ideologiske udgangspunkt. Mange medier lader sig forblænde af denne strategi og anerkender Generation Identitærs egen afvisning af at være nyfascister istedet for at analysere deres egentlige politik.
Den danske afdeling af Generation Identitær har dog i nogle tilfælde også erklæret sig enige i holdninger, der i højere grad rummer den forståelse af genetik og race, som vi traditionelt forbinder med fascisme. I talspersonen for Generation Identitær, Aurelija Aniulytes, TV-optræden i Deadline, bekræftede hun, at danskhed defineres ud fra et slægtsfællesskab baseret på det etniske og fælles gener.
I Al-Jazeera dokumentarserien Generation Hate bliver kontrasten mellem, hvordan de agerer indadtil og udadtil helt åbenlys. Her skildres det meget tydeligt, at den pan-europæiske bevægelse er racistisk, voldelig og hylder fascisme.
Jeppe Veibel Jensen (tv. med kasket og lyse bukser) på vej til identitær demonstration ved Speakers Corner i London i april 2018. Netop det internationale samarbejde mellem de forskellige medlemslande er et vigtigt element i den identitære bevægelse.
Christchurch-morder støtter Generation Identitær
For nyligt så vi et eksempel på, hvad de identitæres ideologiske tankegods kan føre til. Titlen på det manifest, som Brenton Tarrant havde lagt ud på nettet, inden han skød og dræbte 50 muslimer i New Zealand den 15. marts, havde titlen “Den store udskiftning”, der som tidligere nævnt er et helt centralt begreb i den identitære ideologi.
Forbindelsen mellem Brenton Tarrant og Generation Identitær har dog ikke alene ideologisk karakter. Den østrigske regering har meddelt, at de vil undersøge muligheden for at opløse den østrigske afdeling af Generation Identitær, der hedder Identitären Bewegung Österreich (IBÖ). Årsagen er, at lederen af østrigske Generation Identitær, Martin Sellner har modtaget en pengedonation fra Brenton Tarrant.
Det østrigske politi er lige nu igang med at efterforske forbindelserne mellem Generation Identitær og Christchurch-terroristen.
Hvid nationalisme dræber
De identitæres teori om “den store udskiftning” er på mange måder blot en anden version af en udbredt nynazistisk konspirationsteori om, at der foregår et “folkemord” på hvide mennesker. Noget, der er forårsaget af muslimsk indvandring til vestlige lande.
Teorien om hvidt folkemord tilskrives typisk den amerikanske nynazist David Lane, der også citeres i Brenton Tarrants manifest for sin famøse sætning: “Vi må sikre eksistensen af vort folk og en fremtid for hvide børn”.
I en artikel, der er udgivet på det identitære forlag Arktos’ hjemmeside, kan man også læse, at det hvide folkemord er uundgåeligt, og at det er påkrævet, at de højreradikale skal “skifte fra forsvar til angreb” og “fysisk forsvare deres områder”.
Den samme retorik og overbevisning findes hos Generation Identitær: “Hvis vi skal bevare vores etnokulturelle identitet og sikre, at Europa også eksisterer i fremtiden, er det nu, vi skal handle. Derfor siger vi: Vågn op! Og Forsvar Europa!”, skriver de på deres hjemmeside.
I samme facon udtalte talskvinde Aurelija Aniulyte også i et interview med Zetland, at hendes generation er den sidste generation, der kan nå at redde Europa fra “den store udskiftning”. De identitære omtaler og ser sig selv som en modstandsbevægelse. “Vi er i en kamp mod tiden”, sagde hun.
Det er gennemgående, at de identitære i Europa og USA omtaler sig selv som en modstandsbevægelse, ligesom de argumenterer for, at de i virkeligheden er en naturlig modreaktion på en aggressiv, muslimsk masseindvandring, der er årsagen til sociale problemer og konflikter. Forklaringen om, at højreekstrem vold er en forudsigelig konsekvens af muslimsk indvandring så man også gengivet, da Marie Krarup fra Dansk Folkeparti og sognepræst Sørine Gotfredsen i programmet P1 Debat opfordrede til, at man prøver at forstå Brenton Tarrants handlinger og motiver som en reaktion på udlændingepolitik og kulturelle sammenstød i vores samtid.
I programmet, der handlede om massakren i Christchurch truslen fra ekstreme højre, sagde folketingspolitikeren Marie Krarup, at “islamisering”, tryk fra muslimsk indvandring og voksende befolkningstilvækst gør risikoen for lignende angreb større, og at det “selvfølgelig hænger sammen med en uigennemtænkt udlændingepolitik.” I samme program opfordrede sognepræst og debattør Sørine Godtfredsen til, at man leder efter en rationalitet, der har forbindelse til virkeligheden, når man læser eksempelvis Brenton Tarrants manifest. En virkelighed, der ifølge sognepræsten gradvist bliver præget af flere og flere kulturelle sammenstød.
Farlig normalisering
Konsekvensen af at reducere Generation til en indvandringskritisk ungdomsbevægelse med en effektiv kommunikationsstrategi, er en normalisering af deres holdninger. Det betyder en legitimering af en hvid nationalisme, som deres holdninger baserer sig på, og som grundlæggende gør det muligt at fratage ikke-vestlige indvandrere, efterkommere, flygtninge og migranter basale rettigheder og muligheden for at leve i vores samfund.
Forklaringerne om inkompatible kulturer og kulturel forskellighed fører allerede på nuværende tidspunkt til politikker, hvor hvide menneskeliv vægtes højere end ikke-hvides. I denne tankegang bliver menneskers flugt gjort til et individuelt valg, hvor det er den flygtendes egen skyld, at de befinder sig i en utålelig situation i Danmark. Denne konstruktion gør det muligt at afhumanisere og fængsle mennesker under sundhedsskadelige vilkår og at fratage dem basale rettigheder, alene på grund af deres flygtningestatus, som man allerede ser det i deportationslejre som Sjælsmark og Kærshovedgård.
Den politiske virkelighed i dag kræver, at vi ikke relativiserer de fascistiske strømninger i vores samfund, blot fordi de optræder i variationer, der både er synlige hos den politiske og institutionelle magt og i den offentlige debat. Det har konsekvenser i den virkelige verden, når Generation Identitær bliver skildret på deres egne præmisser som et nybrud og en fascinerende tendens. Deres politiske virke og tankegang hviler på et nyfascistisk tankegods og deres velsmurte propagandamaskine bidrager til at trække hele det politiske spektrum til højre. Det har voldelige og dødelige konsekvenser for minoriteter i vores samfund.
","Kreative happenings for tilbagesendelse af syriske flygtninge, bannerdrop-aktioner mod bandekrig på Nørrebro, protester mod opførelse af moskéer og nedtagning af antifascistiske klistermærker. Alt sammen dokumenteret og lagt på Youtube og Facebook, hvor videoerne får stor spredning. Den danske afdeling af Generation Identitær har med deres vedholdende aktiviteter og mange miniaktioner formået at tiltrække sig meget …
",Redox,['Nyheder']
0,3301,https://redox.dk/nyheder/pressenaevnet-kritiserer-redox-3/,2019-08-22 13:47:17,2020-06-01 18:37:10,Pressenævnet kritiserer Redox,"I en artikel bragt i december 2018 omtalte Redox et lokaludvalgsmedlems arbejde i Nørrebro Lokaludvalg og Generation Identitær. Den omtalte person har klaget til Pressenævnet. Pressenævnet finder, at oplysningen om klagers virke i Nørrebro Lokaludvalg med samtidig omtale af Generation Identitær, som af Redox betegnes som fascistisk, kan være skadelig, krænkende eller virke agtelsesforringende for klager. Oplysningen burde derfor have været forelagt for klager forud for offentliggørelsen, så klager havde haft mulighed for at komme med sine bemærkninger hertil. Nævnet udtaler derfor kritik af den manglende forelæggelse.
Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på pressenaevnet.dk.
","I en artikel bragt i december 2018 omtalte Redox et lokaludvalgsmedlems arbejde i Nørrebro Lokaludvalg og Generation Identitær. Den omtalte person har klaget til Pressenævnet. Pressenævnet finder, at oplysningen om klagers virke i Nørrebro Lokaludvalg med samtidig omtale af Generation Identitær, som af Redox betegnes som fascistisk, kan være skadelig, krænkende eller virke agtelsesforringende for …
",Redox,['Nyheder']
0,3356,https://redox.dk/nyheder/oejenvidner-paludan-overdoevede-krystalnat-overlevers-tale/,2019-11-14 11:28:36,2022-11-07 21:15:49,Øjenvidner: Paludan overdøvede Krystalnat-overlevers tale,"I lørdags var det årsdagen for Krystalnatten. Det blev sædvanen tro markeret med en antinazistisk manifestation i det centrale København, hvor pogromerne blev mindet.
Men markeringen fik ubudne gæster. Rasmus Paludan og en lille gruppe tilhængere dukkede nemlig op med Stram Kurs-flag og en højtaler, hvorfra de spillede høj musik. Det skete blandt andet, da Krystalnat-overleveren Hannah Skop fortalte om sine oplevelser under pogromerne i 1938.
Redox har indsamlet en række vidneudsagn fra deltagere i den antinazistiske Krystalnatsmarkering, der giver et billede af hændelserne.
Vi var nogle unge fra Enhedslisten, der kom fra Købmagergade med et banner, hvor der stod ”Aldrig Mere Krystalnat”, og blev en anelse forvirrede, da Købmagergade støder ind i Kultorvet, for der er afspærring og politi, høj musik og meget, der foregår. Hurtigt går det dog op for os, at dér står Rasmus Paludan med hans klike, omringet af afspærringstape og politi, mens de brænder koraner og spiller høj klassisk musik fra en ghettoblaster/boombox. De spiller bl.a. Wagners ”Ride of the Valkyries”, Händels “Sarabande” og stykker fra Tryllefløjten og Svanesøen. Foran dem står en gruppe unge mennesker – nok folkeskolealderen – og kigger nysgerrigt på. Flere andre stopper op og bander og går rasende videre.
Vi går udenom og hen til selve Krystalnatsmarkeringen, hvor der er en demovogn med musik på og nok nogle hundrede (eller færre) deltagere. Under næsten hele markeringen kan man høre den enormt høje musik, som afbryder og overdøver flere af talerne, bl.a. Henrik Nordbrandts og Hanna Skops tale. Måske to tredjedele inde i arrangementet stopper Stram Kurs’ musik, så da vi synger Kringsatt av Fiender er det uden at blive overdøvet. Da vi går tilbage af Købmagergade efter arrangement er de ingen steder at se.
– Frederik Dahler
Kort tid efter vi er kommet til Kultorvet kan vi se Stram Kurs-papirflag dukke op på den modsatte side af torvet. (..) Da musik og taler starter fra scenen kan man ikke undgå at høre Paludan gennem hans mikrofon.
En ældre kvinde går nu på scenen. Hun fortæller en meget følesesladet historie om hvordan hun selv oplevet krystalnatten i Nazityskland og om hvordan det meste af hendes familie ikke overlevede KZ-lejrene. Imens hun fortæller denne gribende historie, sætter Rasmus Paludan høj musik på. Og sangen virker nøje udvalgt: temamusikken fra filmen Schindlers Liste. Det er noget af det mest usmagelige, groteske og frastødende jeg nogensinde har oplevet. Vreden jeg følte over situationen her, blev kun forstærket af at politiet giver ham lov til dette. Arrangørerne takker til sidst for at folk ikke konfronteret Paludan, og at de gentagene gange har kontaktet politiet for at få Paludan og hans slæng bortvist fra pladsen, men uden held.
– Anonym
Slog vejen forbi højtideligholdelsen “Aldrig mere Krystalnat” på Kultorvet her til aften. Jeg missede desværre Khaterah Parwani men nåede at høre Holocaustoverleveren Hanna Skop, der blev født i Darmstadt lidt syd for Frankfurt i 1932, genkalde sig sine minder om dagene omkring Krystalnatten og om hendes og familiens flugt til Danmark. Det var meget bevægende. Skop nævnte, at Hitler jo ikke indledningsvis havde til hensigt at dræbe jøderne, men snarere at gøre Tyskland “Judenfrei” ved at deportere dem. Men, som hun usentimentalt konstaterede, der var ingen, der ville tage imod Tysklands jøder.Mens Skop talte, begyndte larmende musik at spille fra den anden ende af Kultorvet.
Gæt engang, hvem der stod dernede, beskyttet af dobbelt så mange politifolk, som han havde tilskuere, og spillede et svulstig stykke klassisk musik i båndsløjfe, mens han satte ild til noget, jeg på afstand ikke kunne bestemme, og hans fjoget-grinende klakører gik rundt med kameraer og optog på pladsen.
Dér fik tåren i øjenkrogen over Skops ihukommelse af sine personlige minder om Europas mørkeste fortid altså selskab af en isnende fornemmelse langs rygraden og et voldsomt fysisk ubehag, ikke kun over denne afgrundsdybt respektløse manifestation af ublu antisemitisme under beskyttelse af statens voldsmonopol overfor netop denne forsamling og netop denne kvinde, men også over Skops dygtige “Vergegenwärtigung” af den politiske stemning umiddelbart før nazisternes industrialiserede massemord på Europas jøder. Med, gætter jeg på, bevidst implicit reference til den kasketklædte mandsperson, der på samme tid målrettet forsøgte at overdøve og spolere dette enestående menneskes offentlige vidnesbyrd om menneskets, bogstaveligt talt ufattelige potentiale for ondskab.
– Malte Frøslee Ibsen
Det mest ubehagelige ved det jeg så og hørte af Paludans optræden på Krystalnat var, og som sikkert også mange andre har fortalt om, var da Paludan forsøgte at overdøve og forstyrre Krystalnat-overlever Hannah Skops fortælling fra pogromen i Darmstadt i 1938 og familiens flugt til Danmark, ved at spille musikken fra anden agt af Tjajkovskijs Svanesøen meget højt på transportabelt lydanlæg, under fuld politibeskyttelse. Meget kan siges om Tjajkovskijs vakre musik, men den russiske komponisten var til de grader en antisemit, som kom med en række nedsættende udtalelser om jøder. Han var ikke racistisk ideolog som Wagner, men lige fuldt antisemit, noget som gjorde musikvalget endnu mere upassende. Men hovedproblemet var igen politiets optræden, der de tillader at en Krystalnat-overlever bliver udsat for lydterror. Rigtig mange henvendte sig til politiet, uden at de gjorde andet end at stille sig nærmere Paludan for at beskytte ham med både uniformerede, uro’er og med civile PET-livvagter.
– Anonym
Øv. Her til aften måtte jeg og fireårige Nora gå tidligt hjem fra det ellers meget fine “Aldrig Mere Krystalnat”-arrangement på Kultorvet. Hun plejer ellers at syntes at både fakler og musik er spændende, men larmen fra Rasmus Paludans usmagelige moddemonstration gjorde hende simpelthen så bange. Nu har vi i stedet tændt lys herhjemme. Og talt om hvor vigtigt det er at sige fra, hvis nogen kommer og påstår at nogle mennesker er mindre værd!
– Charlotte Lund, borgerrepræsentationsmedlem for Enhedslisten
Rasmus Paludan skriver i en email til Redox:
“Vi spillede høj musik med samme volumen under hele vores moddemonstration på Kultorvet. Jeg kunne ikke høre, hvad der skete på scenen hos den venstreekstremistiske demonstration, og det interesserede mig heller ikke, da jeg jo var i gang med vores egen demonstration.”
","I lørdags var det årsdagen for Krystalnatten. Det blev sædvanen tro markeret med en antinazistisk manifestation i det centrale København, hvor pogromerne blev mindet. Men markeringen fik ubudne gæster. Rasmus Paludan og en lille gruppe tilhængere dukkede nemlig op med Stram Kurs-flag og en højtaler, hvorfra de spillede høj musik. Det skete blandt andet, da …
",Redox,['Nyheder']
0,2802,https://redox.dk/nyheder/daniel-beattie-generation-identitaers-hemmelige-bagmand/,2019-03-20 16:01:28,2019-03-28 22:50:22,Daniel Beattie – Generation Identitærs hemmelige bagmand,"10. juni 2018. Den massive hede har taget en smule af, men det er stadig varmt nok til, at de fleste går i shorts og tshirts. Det er søndag og mange bruger fridagen udendørs. En af dem er Daniel Beattie. Helt fri har han dog ikke. Han er på arbejde for sagen. Sagen, der for tre årtier siden var et anarkistisk samfund, senere blev et ultraliberalt samfund og i dag et etnisk og kulturelt homogent Danmark.
Derfor sidder han i skyggen af Ørstedsparkens store træer med en yngre mand og snakker om Generation Identitær, en nyfascistisk organisation, der det foregående års tid har fået fodfæste i Danmark. Strømningen har eksisteret i en række andre europæiske lande længe, men er først nu kommet til Danmark. Det skyldes blandt andet Daniel Beattie.
Den mand han mødes med er sympatisør af Generation Identitær. Efter en tids snak får den unge mand en bunke klistermærker i hånden og de to tager afsked ved Nørreport Station kort derfra.
Daniel Beattie (med sort kasket) og Generation Identitær-sympatisør i Ørstedsparken 10. juni 2018.
Skyggelederen
Generation Identitær er officielt en ungdomsgruppe, hvor man skal være under 30 for at blive medlem. Inderkernen består af unge mellem 20 og 30, hovedsagligt mænd. Men én skiller sig ud. Daniel Douglas Beattie. En 47-årig mand, der i kulisserne styrer den nyfascistiske ungdomsorganisation.
Han deltager aldrig i gruppens offentlige aktioner og har aldrig offentligt vedkendt sig medlemskab. I facebookdiskussioner har han alligevel ofte taget Generation Identitær i forsvar og ofte ligefrem uddybet og forklaret deres politik.
I maj 2018 stod han frem med sin egen Youtube-kanal, ‘Storm over Europa’, hvor han i korte videoer fortæller om sine politiske synspunkter og forklarer begreber fra den identitære ideologi, som f.eks. den påståede “store befolkningsudskiftning”, ligesom han kritiserer myndighedernes indgriben overfor bevægelsen i Europa.
Youtube-kanalen blev opreklameret fra Generation Identitærs officielle facebookside, hvor Beattie bliver omtalt som “en ven af huset”. Men han er mere end det. Udover at være gift og samboende med Generation Identitærs talsperson Aurelija Aniulyte Beattie er Daniel Beattie organisationens mest dominerende figur. Det oplyser kilder i miljøet til Redox.
Lang rejse
Dem, der omgikkes Daniel Beattie i firserne havde ikke forestillet sig, at han ville havne i det højreradikale miljø. Fra slutningen af firserne til starten af halvfemserne var han nemlig en del af det autonome miljø, hvor han blandt andet kom i caféen Zapata i Blågaardsgade. Ifølge kilder, der kendte ham dengang, deltog han blandt andet i militante aktioner mod racistiske møder, ligesom han engagerede sig i solidaritet med det palæstinensiske folk. Han gled dog ud af miljøet og dukkede senere op på ultraliberale debatfora på internettet, først og fremmest liberator.dk og 180grader. Han debatterede også jævnligt på venstrefløjssitet modkraft.dk, hvor han gerne trollede debattråde, så de kørte helt af sporet.
I firserne var han også en del af den københavnske graffitiundergrund, hvor han blev kendt som Stikker-Roz, fordi han angiveligt havde stukket andre graffitimalere til politiet. Det ledte ifølge Redox’ kilder til en social eksklusion fra miljøet. Op igennem halvfemserne var han en del af det københavnske technomiljø, hvor han blandt andet var DJ på Klub Mantra, der var et populært sted i den hastigt voksende technoscene.
Efter tiden som liberal debattør har Daniel Beattie holdt lavere i profil i en periode, før han de senere år altså har kastet sig over den nyfascistiske, identitære ideologi.
“Puppet master”
Redox har igennem lang tid kortlagt Daniel Beatties relation til Generation Identitær. Vi har talt med en række kilder i og omkring det højreradikale miljø, og især to af dem er relevante.
Daniel Beattie (t.v.) ankommer til solidaritetsdemonstration for den tidligere English Defence League-leder Tommy Robinson. Han følges med en større gruppe medlemmer af Generation Identitær. På billedet ses Frederik Rye Skov (i midten) og Aurelija Aniulyte (til højre).
Den ene person har mødt Daniel Beattie og Aurelija Aniulyte ved et arrangement på den yderste højrefløj. Kilden fortæller, at de to “fremstod som ledelsen” i Generation Identitærs ledelse.
Den anden er en person, der har deltaget i Generation Identitærs interne arrangementer. Personen fortæller til Redox, at Daniel Beattie udgjorde en del af organisationens ledelse og at Beattie åbenlyst var en af de mest aktive og styrende medlemmer af gruppen. Han kalder ham ligefrem “puppet master behind the scenes”. For ikke at afsløre kildens identitet kan vi ikke gå yderligere i detaljer med hvilke sammenhænge kilden har mødt Daniel Beattie i, men Redox har verificeret kildens udlægning ved hjælp af anden dokumentation.
På papiret
Redox har dog ikke kun mundtlige kilder, der bekræfter Beatties rolle i Generation Identitær. Han har selv bekræftet det på skrift flere steder.
Et af de steder er overfor Indsamlingsnævnet. 12. juli sidste år sendte Daniel Beattie en email til Indsamlingsnævnet, hvor han søgte om tilladelse til, at “Foreningen til bevarelse af europæisk identitet” kunne indsamle penge via deres hjemmeside og via mobile betalingsløsninger som f.eks. Mobilepay. Den ansøgning har Redox fået aktindsigt i.
“Foreningen til bevarelse af europæisk identitet” er Generation Identitærs juridiske forening. Generation Identitær er nemlig ikke selv oprettet som forening. Dækforeningen er registreret på Beattie og Aniulytes fælles adresse på Amager og oprettet i CVR med emailadressen “identitaerdanmark@gmail.com”.
Da foreningen søgte om indsamlingstilladelse, var det Daniel Beattie, der sendte emailen. Han står også som foreningens kontaktperson overfor Indsamlingsnævnet.
Collage fra ansøgningen til Indsamlingsnævnet. Øverste screenshot viser kontonummeret. Nederste screenshot viser, at Daniel Beattie er medansvarlig for indsamlingen.
For at efterprøve om “Foreningen til bevarelse af europæisk identitet” er identitisk med Generation Identitær, sendte Redox’ en email til Generation Identitær fra en falsk identitet og tilbød at donere penge til Generation Identitær. I svaret sendte Generation Identitær sit kontonummer – det samme kontonummer, som Foreningen til bevarelse af europæisk identitet har opgivet til Indsamlingsnævnet. At de to navne dækker over samme organisation er der således ikke tvivl om.
Emailen fra Generation Identitær blev iøvrigt afsluttet med “Mvh Daniel, GI”.
Email fra Generation Identitær, hvor Daniel bekræfter, at kontonummeret er identisk med dét, der optræder i ansøgningen til Indsamlingsnævnet.
Redox har forsøgt at forelægge oplysningerne i denne artikel for Daniel Beattie. Han smed røret på, da Redox ringede ham op.
Trods yderligere henvendelser på Facebook, sms, email og en telefonsvarerbesked er Daniel Beattie ikke vendt tilbage.
Heller ikke organisationens talsperson Aurelija Aniulyte Beattie har svaret på Redox’ henvendelse.
","10. juni 2018. Den massive hede har taget en smule af, men det er stadig varmt nok til, at de fleste går i shorts og tshirts. Det er søndag og mange bruger fridagen udendørs. En af dem er Daniel Beattie. Helt fri har han dog ikke. Han er på arbejde for sagen. Sagen, der for …
",Redox,['Nyheder']
0,3602,https://redox.dk/nyheder/paludan-sympatisoer-faengslet-for-drab-paa-afro-dansker-paa-bornholm/,2020-06-25 11:36:46,2020-06-26 22:03:29,Paludan-sympatisør fængslet for drab på afro-dansker på Bornholm,"Tirsdag morgen fandt tilfældige forbipasserende liget af en 28-årig afro-dansk mand i Nordskoven nær Rønne på Bornholm. Ikke længe efter blev to mænd anholdt, og onsdag blev begge mænd varetægtsfængslet, sigtet for drab.
Ekstra Bladet beskriver, at det af sigtelsen fremgår, at den dræbte blev “ramt af slag med rafter, flasker og knytnæver og af flere knivstik, ligesom der blev trykket knæ mod hans hals.” Netop det sidste faktum, at der blev trykket et knæ mod hans hals, giver associationer til det brutale politidrab på George Floyd i Minneapolis i USA. Drabet udløste omfattende protester og demonstrationer verden over.
Ekstra Bladet har snakket med kilder, der mener, at drabet ikke er racistisk motiveret, men politiet afviser ikke, at det kan være tilfældet. “Det ved jeg ikke endnu. Men jeg vil ikke udelukke, at det kan indgå i vores efterforskning af sagen,” siger chefpolitiinspektør Jacob Ipsen til avisen.
Redox kan afsløre, at den ene af de to fængslede tidligere har udtrykt støtte til Rasmus Paludan og givet udtryk for sin antipati for Black Lives Matter-bevægelsen.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

I april sidste år publicerede han et billede af sig selv iført en sixpence, præcis som Rasmus Paludan er blevet kendt for. Hans hånd former V-tegnet og billedeteksten er: “V for sejr”.
For to uger siden publicerede den nu drabssigtede mand en grafik med teksten “White lives matter”, der bruges af højreradikale og nynazistiske grupperinger som protest mod Black Lives Matter-bevægelsen. Den seneste tid har den danske naziorganisation Den Nordiske Modstandsbevægelse (NMR) opsat plakater rundt om i landet, der netop bar budskabet: “White lives matter.”
Der er nedlagt navneforbud i sagen og Redox er derfor afskåret fra at bringe detaljer om de to tiltalte.
Opdateret kl. 12.10: Der er ikke nedlagt navneforbud i sagen. Retten i Bornholm oplyste ellers dette til Redox i første omgang, men det er efterfølgende blevet afkræftet.
","Tirsdag morgen fandt tilfældige forbipasserende liget af en 28-årig afro-dansk mand i Nordskoven nær Rønne på Bornholm. Ikke længe efter blev to mænd anholdt, og onsdag blev begge mænd varetægtsfængslet, sigtet for drab. Ekstra Bladet beskriver, at det af sigtelsen fremgår, at den dræbte blev “ramt af slag med rafter, flasker og knytnæver og af …
",Redox,['Nyheder']
0,4597,https://redox.dk/nyheder/hoejreradikale-vil-markere-sig-paa-krystalnatten/,2022-11-08 00:01:37,2022-11-08 12:26:10,Højreradikale vil markere sig på årsdagen for Krystalnatten,"Den 9. november markeres årsdagen for Krystalnatten i 1938 traditionelt i hele landet med antiracistiske taler, fakkeloptog og fællessang. Krystalnatten er en vigtig mærkedag, fordi det er årsdagen for indledningen af de tyske nazisters omfattende angreb på den jødiske befolkning i Tyskland.
I år har den højreradikale gruppe Patrioterne Går Live tænkt sig at markere sig. Det annoncerede de søndag aften i et opslag på deres Facebookside. Her skrev de: “Vi deltager til Aldrig Mere En Krystalnat på Kultorvet i København kig med live kl 16.30 på onsdag”.
Det sker altså samme sted og samme tid som den traditionsrige Krystalnats-manifestation finder sted på Kultorvet i København. Arrangementet er indkaldt under parolen “Aldrig mere en Krystalnat” og afholdes af Krystalnatsinitiativet, der består af en række forskellige antiracistiske organisationer, fagforeninger og Det Jødiske Samfund i Danmark. Initiativet skriver på deres hjemmeside, at de er samlet om at markere “modstand mod racisme og diskrimination og for tolerance, dialog, ytringsfrihed og ligestilling”.
Den antiracistiske manifestation, der i år afholdes for 29. gang, har i år fokus på flygtninge og flygtningebørns forhold i Danmark. Årets arrangement er derfor indkaldt med underparolerne: “Ingen flygtninge er illegale – ingen flygter for sjov”, “Børn er konflikters første ofre” og “For en human flygtninge- og udlændingepolitik.” Parolerne ledsages af livemusik, fællessang og en lang række talere: Overrabbiner Jair Melchior, Mino Ung, Bedsteforældre for Asyl samt forfatteren Knud Lindholm Lau.
Den antiracistiske Krystalnat-manifestation starter på Kultorvet kl. 16.30 og hele programmet for arrangementet kan findes på hjemmesiden Krystalnatten.dk samt på Facebook.
Ikke første gang
Det er ikke første gang, at højreradikale forsøger at markere sig på årsdagen for Krystalnatten. Op igennem 2010’erne forsøgte en række forskellige organisationer at markere sig, for eksempel den danske PEGIDA-bevægelse For Frihed – her blev en Redox-fotograf bl.a. blev overfaldet med en brændende fakkel. I 2019 var det Stram Kurs-lederen Rasmus Paludan, der overdøvede en holocaust-overlevers tale med Wagners ”Ride of the Valkyries” fra et lydanlæg.
I 2019 markerede den nazistiske organisation Den Nordiske Modstandsbevægelse sig også. Det skete natten til den 9. november, hvor de udøvede massivt hærværk mod en jødisk gravplads. Her gik det især udover gravstenene der blev overhældt med grøn maling, væltet og fik påklistret en gul davidsstjerne, magen til dem som tyske jøder i 1930’er blev beordret til at bære på deres påklædning. Under aktionen i 2019 blev også en række private hjem og foreningslokaler udsat for hærværk.
Hvordan Patrioterne Går Live vil markere sig under Krystalnats-manifestationen fremgår ikke af deres Facebook-opslag, men de har tidligere markeret sig med racistiske og homofobiske kampråb, samt voldstrusler og opfordring til etnisk udrensning.
En gruppe aktivister fra Patrioterne Går Live ses her under deres demonstration på Blågårds Plads maj 2021. Foto: Redox
I maj 2021 råbte en central PGL-aktivist således under en demonstration på Nørrebro: “Prøv at høre her, hvis politiet ikke var her, så ville jeg smadre dit fucking fjæs, så ville jeg tage dit kranié, så ville jeg trampe et hul i hovedet, så din hjerne flød ud over brostenene herinde, du ville blive splittet ad!”.
Den samme aktivist fortsatte sit råberi under demonstrationen: “Palæstina bliver snart udryddet af jøderne, og det glæder vi os til, vi glæder os til at de etnisk udrenser jer, fuldstændig dernede, det bliver dejligt”.
En anden deltager i demonstrationen tog også del i de voldsomme tilråb. Han råbte: “Bare vent på mig hvis du tør, Ali, gedeknepper, bare vent på mig til vi er færdige du, føj mand, sådan noget ulækkert muslimsnot i hovedet mand. Jeg håber ikke han fejlede noget, dét der ulækre svin derover, så man bliver smittet med et eller andet lort”.
Du kan læse mere om Patrioterne Går Live og deres tidligere demonstrationer her.
","Den 9. november markeres årsdagen for Krystalnatten i 1938 traditionelt i hele landet med antiracistiske taler, fakkeloptog og fællessang. Krystalnatten er en vigtig mærkedag, fordi det er årsdagen for indledningen af de tyske nazisters omfattende angreb på den jødiske befolkning i Tyskland. I år har den højreradikale gruppe Patrioterne Går Live tænkt sig at markere …
",Redox,['Nyheder']
0,2443,https://redox.dk/nyheder/hoejreradikal-amok-i-tog-truede-dommer/,2018-09-25 09:37:05,2018-10-27 15:40:43,Højreradikal amok i tog – truede dommer,"“Din fucking muslim! (…) Jeg snitter dig med min Stanley-kniv, når jeg får fat i dig!”
Sådan lød det blandt andet, da den 41-årige Torsten Tommerup den 2. september gik amok i et tog mellem Helsingør og Snekkersten i Nordsjælland. Ifølge politiets sigtelse formede han flere gange sine fingre som en pistol og lod som om han skød tre DSB-medarbejdere, ligesom han udtalte de ovenstående trusler.
Da politiet blev tilkaldt blev også de truet. Den sigtelse lyder således: “Med trussel om vold, at have overfaldet de to tjenestegørende politibetjente (…), idet sigtede udtalte, at han ønskede politiet og personer af anden etnisk herkomst end dansk udslettet, at han i øvrigt lige havde ”nakket” to politibetjente, og at andre kunne få samme tur, samt at han netop var blevet løsladt fra Horserød, og ikke havde noget imod at komme derind igen (…)”
Truede dommeren
Da Torsten Tommerup dagen efter blev fremstillet i grundlovsforhør fortsatte truslerne. Han kunne ikke være stille under retsmødet, selvom han ikke ønskede at udtale sig i sagen. I stedet “udtalte (han, red.) gentagne gange, at retten ikke havde kompetence til at dømme ham (…)”
Retten valgte at fængsle Tommerup, hvilket han ikke var tilfreds med. I retsbogen lyder det: “Sigtede fremkom med flere udtalelser rettet mod retten, herunder afslutningsvis: ‘Du skulle udryddes på din genetiske herkomst’.”
Ifølge Helsingør Dagblad sagde han også: “Du har ikke de menneskelige gener, vi kan bruge i fremtiden, kan jeg se på dit ansigt, og derfor må du dø, ærede dommer”.
Torsten Tommerup blev så sent som i maj i år idømt 40 dages fængsel, som han afsonede henover sommeren. Også den sag handlede om trusler. Dengang gik det udover en bibliotekar og en kvinde han mødte på gaden.
Aktiv på Uriasposten
Torsten Tommerup har i perioden 2008-2016 flere gange kommenteret på Uriasposten, der er den største højreradikale side i Danmark.
I 2008 skrev han under brugernavnet “Elver-Cellen”: “Skulle dagen oprande, hvor der her i landet ryger bare så meget som en eneste af vores bygninger (selvom jeg ikke hører til dem som tror at ISLAM var skyld i 911) JA så håber jeg at de etniske mindretal her i landet begynder at forstå hvad integration betyder, for ellers, vil jeg være blandt dem som systematisk begynder at kæmpe for “Fædrelandet” IRL kapow”.
I 2013 skrev han under eget navn. I en længere kommentar lød det blandt andet: “Men, der findes altså kun en løsning på dette kultur og samfundsforfald, og kommende degeneration af vores kære folkelegeme og sjæl, og det er hjemsendelse af dem i en hulens fart.. ikke bare kriminelle, men dem alle.. sådan passer man bedst på den danske genpulje.” Han underskrev sig i den forbindelse med “Hilsen antisemit nr. 2.”
I samme periode lød det også: “Grækere, stem på det gyldne daggry..”
Torsten Tommerup er indtil videre varetægtsfængslet frem til 1. oktober. Det har derfor ikke været muligt at få en kommentar fra ham. Kim Møller, der driver Uriasposten, har ikke ønsket at stille op til interview om sagen.
","“Din fucking muslim! (…) Jeg snitter dig med min Stanley-kniv, når jeg får fat i dig!” Sådan lød det blandt andet, da den 41-årige Torsten Tommerup den 2. september gik amok i et tog mellem Helsingør og Snekkersten i Nordsjælland. Ifølge politiets sigtelse formede han flere gange sine fingre som en pistol og lod som …
",Redox,['Nyheder']
0,4082,https://redox.dk/nyheder/joedehaderen/,2021-07-06 14:05:50,2021-07-06 14:23:32,Jødehaderen,"“Vi taler ikke alle ens. Måske siger din nabo nydansker. Eller indvandrer. Men du vil måske foretrække at kalde en eller anden fremmed for sortskalle. Eller gusten slamperker. Lavintelligent skrumpehjerne af en stinkeneger fra AIDS-tiopien. Din oplevelse tæller. Dine følelser er ægte. Mener du at en given type er en rotte, en krognæset parasit, en hjernedød abe, eller slet og ret en fandens til helvedes skodperker – et tænkt eksempel – så kan du nu sige det som du vil. Lille spejl på væggen der, hvem må sige nederdrægtige muggitæve, eller sygdomsspredende tarmpulersvans? Det må du, kære landsmand.”
Sådan skrev ‘Claus Boatsinker’ i juni sidste år på websitet Dagens Blæser. Websitet har siden 2017 været alt-right-bevægelsens samlingspunkt i Danmark. Dagens Blæser er et nyhedssite, der også omfatter podcasten Radio 266b. De seneste fire år har personkredsen omkring de to netmedier stået for særdeles voldsom, voldsforherligende og dehumaniserende propaganda mod jøder, muslimer og en lang række andre minoritetsgrupper.
Det er sket i ly af internettets anonymitet. Personkredsen bag Dagens Blæser og Radio 266b står ikke frem med navn, men hostes anonymt på en server i Holland hos hosting-giganten Digital Ocean. Samme server hoster også en hjemmeside med ‘Claus Boatsinkers’ egne antisemitiske og racistiske tegninger. Tegninger, der har gjort ham bredt kendt under navnet ‘Boatsinker’ i den internationale alt-right bevægelse.
Men trods anonymiteten kan Redox nu afsløre identiteten på den absolutte nøglefigur i miljøet.
Claus Boatsinker, som han kalder sig online, hedder rigtigt Claus Christensen og bor i udkanten af Tørring, 25 kilometer vest for Horsens.
Jødehadere
Dagens Blæser er et typisk eksempel på et shitposting-site: Her mødes kvindehad, antisemitiske memes, homofobiske jokes, falske Jonni Hansen-dagbøger, åbenlys racisme og Holocaust-referencer i en uskøn blanding. Redox har tidligere beskrevet, hvordan alt-right og andre dele af den ekstreme højrefløj de senere år har forsøgt at overtage internetkulturens æstetik og sprog, og Dagens Blæser er en af frontløberne i den udvikling.
Navnet Dagens Blæser er en fordanskning af The Daily Stormer, et amerikansk nazi-website, der er opkaldt efter de tyske nazisters avis Der Stürmer, der udkom fra 1920’erne og frem til Anden Verdenskrigs slutning. Og netop de åbenlyse nazi-referencer placerer Dagens Blæser til højre for resten af højrefløjen.
Claus Christensen deltog i efteråret 2019 i “Scandza Forum” i København. Det var en konference, hvor en bred vifte af nazister, antisemitter, nyfascister og andre højreradikale mødtes. Forsamlingen blev dog decimeret af en antifascistisk blokade udenfor. På billedet her ses Claus ‘Boatsinker’ Christensen forlade mødet ved siden af Kim Møller, der driver bloggen Uriasposten.
Samtidig har de påtaget sig den anonyme identitet som internetrebel, der raser over fortabte normies og resten af højrefløjens “boomer tendenser”. Sidstnævnet begreb referer til, at Dagens Blæser-folkene ikke mener, at resten af højrefløjen er antisemitiske.
Claus Christensen har selv været igennem dét, der i alt-right miljøet kaldes redpilling, en reference til filmen The Matrix: At sluge den røde pille for at se den rigtige sandhed, underforstået, at det er jøderne, der er den sande fjende. Det forklarer den vej han med egne ord har taget fra fremmedfjendske Fremskridtspartiet via de skjorteklædte nynazister i Danskernes Parti til de åbenlyse jødehadende medieplatforme, som han selv er bagmanden bag i dag. I podcasten Nordens Grænse bliver han omtalt som ‘veteran’ på højrefløjen.
Meme-ificeringen af politik
Den grove antisemitisme og de mange Holocaust-henvisninger er kendetegnende for Dagens Blæser og deres podcast Radio §266b. Men lige så centralt for den lille personkreds er den konstant sarkastiske og hånlige sprogbrug, der spiller på den internetkultur, som inspirationskilderne fra den amerikanske alt-right bevægelse med succes dyrker. En slags meme-ificeret nynazisme.
Det mest vellykkede eksempel på overtagelsen af et meme er Pepe the Frog-figuren, der har været et yderst vellykket format til at kombinere et uskyldigt og fjoget udtryk med rabiat indhold. Oprindeligt var Pepe en potrygende tegneseriefigur, der godt kunne lide at spise pizza, men nu er han forbundet med had og nynazisme.
Det er med Pepe, at man tydeligt kan se strategien med at give nye betydninger til et populært indhold. En strategi der går igen, igen og igen, hos Dagens Blæser og resten af alt-right bevægelsen. Claus ‘Boatsinker’ Christensen elsker for eksempel snooker og Tour de France, fordi det begge er “rene” sportsgrene – det vil sige sportsgrene, der domineres af hvide personer.
Claus Christensen deltog i oktober 2016 i det nynazistiske parti Danskernes Partis landsmøde i Vedsted i Sønderjylland.
Den samme sarkastiske distance bruges også i Radio 266b, der drives af Claus Christensen og hans allierede, der kalder sig ‘Lord Lolland’. Sidstnævntes fjogede grin og høhø-kommentarer er et konstant bagtæppe, som både tager brodden af, men også understreger, podcastens voldsomme karakter. Det akkompagneres af alt fra Claus Boatsinkers Jørgen Leth-parodier om den “rene” hvide sport til endnu en joke om tallet seks millioner: En reference til de seks millioner jøder, der blev udslettet under Holocaust.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Det er dog ikke altid, at personkredsen er subtile i deres referencer til folkedrabet. På twitter skriver Lord Lolland for eksempel: “Danmark for danskerne, Palæstina for palæstinensere, og ovne til jøderne.”
Hidtil har de danske alt right-folk opereret i anonymitet, men for bagmanden stopper festen nu.
Claus Christensen har ikke reageret på Redox’ talrige henvendelser.
","“Vi taler ikke alle ens. Måske siger din nabo nydansker. Eller indvandrer. Men du vil måske foretrække at kalde en eller anden fremmed for sortskalle. Eller gusten slamperker. Lavintelligent skrumpehjerne af en stinkeneger fra AIDS-tiopien. Din oplevelse tæller. Dine følelser er ægte. Mener du at en given type er en rotte, en krognæset parasit, en …
",Redox,['Nyheder']
0,4344,https://redox.dk/nyheder/stram-kurs-udbryder-ville-i-folketinget-nu-skal-han-i-faengsel/,2022-02-07 01:05:56,2022-02-08 18:24:52,Stram Kurs-udbryder ville i Folketinget – nu skal han i fængsel,"Toke Utzen Lorenzen har det seneste års tid forsøgt at skabe sig et navn på den yderste højrefløj. Først skabte han sammen med et par andre tidligere Stram Kurs’ere aktivistprojektet “Patrioterne går Live”, der kopierede Rasmus Paludans minidemonstrationer.
Senere oprettede han partiet Danske Patrioter, der blandt andet fik opmærksomhed, da Toke Utzen Lorenzen verbalt angreb Sikandar Siddique, der er leder af partiet Frie Grønne, og dennes forældre. Det skete ved Folketingets åbning i oktober og ledte til bred fordømmelse.
Dømt for grov vold mod sin far
Men nu stikker retssystemet muligvis en kæp i hjulet for Toke Utzen Lorenzens drøm om at komme i Folketinget.
Den 24. januar afsagde Østre Landsret dom over partilederen, der fik fem måneders fængsel. Han blev fundet skyldig i otte af anklagepunktets ni forhold, der hovedsagligt handler om indbrud, hærværk og vold. Ofret er i alle tilfælde hans far.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Sagen handlede om en række episoder i efteråret 2018, hvor partilederen var trængt ind i sin far og dennes ægtefælles hjem i København. Under den første episoder overfaldt Toke Utzen Lorenzen sin far med peberspray. Ved samme lejlighed smadrede han en hoveddør, en lampe, væltede flere kommoder, smadrede en computer og en flaske cognac samt knuste flere ruder.
Små to uger senere vendte han tilbage og tvang sig ind i hjemmet, hvor han smadrede både en rude, to computerskærme og et alarmsystem. Fem uger senere gentog et lignende hændelsesforløb sig, hvor Toke Utzen Lorenzen igen knuste en rude for at komme ind. Denne gang blev han dog forhindret af en hængelås på indersiden af døren. Ved den episode kom politiet til stedet og anholdt Danske Patrioter-lederen.
De sidste to forhold i sagen handler om, at han på både Tinder og Facebook har udgivet sig for at være politibetjent ved at optræde på fotos iført en ægte politiuniform. Også her blev han kendt skyldig.
Mange sager
Sagen er langt fra Toke Utzen Lorenzens første. Som B.T. beskrev i efteråret er partilederen tidligere dømt for både hashhandel og for tyveri fra en pengetransport.
Der verserer også stadig en sag i forbindelse med episoden ved Folketingets åbning, som omtalt ovenfor. Her har anklagemyndigheden opgivet at tiltale Toke Utzen Lorenzen for trusler, men undersøger nu om der kan rejses tiltale efter straffelovens § 119 a.
Redox er bekendt med, at Toke Lorenzen derudover er sigtet for flere andre episoder i forbindelse med demonstrationer afholdt af Patrioterne går Live og Danske Patrioter.
I forbindelse med den aktuelle sag blev der gennemgået en såkaldt § 808-undersøgelse, som Kriminalforsorgen gennemfører før straffesager. I den lyder det:
“Det fremgår af undersøgelsen, at Kriminalforsorgen ikke finder tiltalte egnet til at udføre samfundstjeneste, ligesom tiltalte ikke findes egnet til at modtage en hel eller delvis betinget dom med vilkår om tilsyn af Kriminalforsorgen.”
Danske Patrioter har i øjeblikket 120 af de påkrævede 20.182 vælgererklæringer, der er et krav for at kunne stille op ved folketingsvalget.
Toke Utzen Lorenzen skriver i en email til Redox, at sagen er anket til Den Særlige Klageret, og at han vil fortsætte sit politiske arbejde.
","Toke Utzen Lorenzen har det seneste års tid forsøgt at skabe sig et navn på den yderste højrefløj. Først skabte han sammen med et par andre tidligere Stram Kurs’ere aktivistprojektet “Patrioterne går Live”, der kopierede Rasmus Paludans minidemonstrationer. Senere oprettede han partiet Danske Patrioter, der blandt andet fik opmærksomhed, da Toke Utzen Lorenzen verbalt angreb …
",Redox,['Nyheder']
0,671,https://redox.dk/nyheder/danskernes-parti-legitimering-gennem-eksponering/,2016-06-14 19:46:08,2017-10-20 11:27:22,Danskernes Parti – Legitimering gennem eksponering,"I weekenden medvirker Danskernes Parti for andet år i træk på Folkemødet på Bornholm. I den forbindelse genudgiver vi denne analyse af partiets presse- og kommunikationsstrategi, der i sin originale form blev bragt i vores rapport ”Demokratiske nazister” i efteråret 2013.
Pressestrategi
Danskernes Parti har med held ført en meget proaktiv strategi for at få presseomtale. Partiets ledelse stiller gerne op til interviews i medierne og bruger læserbreve og debatindlæg til at få partiets holdninger ud til offentligheden. Denne strategi skal ses som et forsøg på at markedsføre partiet som et legitimt politisk parti med en bred vifte af nationalpolitiske mærkesager.
Danskernes Parti har en pressestrategi, der går ud på at få så meget taletid som muligt, og partiet forstår at udnytte medierne til sin fordel. Når Daniel Carlsen skal interviewes til radio- eller TV-indslag, kræver han ofte, at interviewet skal transmitteres direkte. Dette er en helt bevidst del af partiets pressestrategi, da direkte interview ikke redigeres, hvorfor de giver mulighed, for at få uforstyrret taletid.
Det er oftest Daniel Carlsen, der udtaler sig til medier og benytter avisernes læserbrevsspalter til at sprede sine holdninger. Andre partimedlemmer er også aktive på avisernes debatsider, men da Danskernes Partis vedtægter foreskriver, at ekstern kommunikation i partiets navn skal godkendes af partilederen eller en udpeget stedfortræder, er topstyringen af partiets udtryk ud ad til tydelig.
Allerede i DNSB-tiden viste Daniel Carlsen sin evne til at skabe opmærksomhed omkring sin person og sit parti, da han stod åbent frem i medierne som nazist og gerne udtalte sig offentligt om sine holdninger. I Danskernes Parti har Daniel Carlsen tonet sin provokatoriske pressestrategi ned til fordel for en mere offerpræget rolle i medierne, f.eks. i forbindelse med en racismesag imod ham, demonstrationer mod hans arrangementer og ved de to tilfælde, hvor han har mistet sit arbejde på grund af sine nazistiske holdninger.
Netop sit privatliv har Daniel Carlsen været god til at bruge i sin pressestrategi til at forsøge at skabe troværdighed og legitimitet om sin egen person, og i forlængelse heraf partiet, ved fx at fremstille sig selv som en ganske almindelig familiefar, som mulige vælgere og støtter kan identificere sig med.
Legitimering
Danskernes Partis pressestrategi er en del af forsøget fra partiledelsens side på at opnå legitimitet for partiet og dets politik. Ved at stille op til interviews søger Daniel Carlsen at fremstå som en seriøs partileder og markedsføre Danskernes Parti som et nationalistisk fremfor et nazistisk parti, og herigennem at legitimere dets holdninger og løfte det ud af dets nationalsocialistiske skygge.
Det er også med et legitimeringsformål når Danskernes Parti deltager i debatmøder med fx. borgerlige ungdomspartier, som det er sket flere gange. I marts 2013 lykkedes det Danskernes Parti at få en debat i stand med et af de borgerlige moderpartier, da Århus’ daværende viceborgmester, De Radikales Rabih Azad-Ahmad, stillede op til debat med Daniel Carlsen. Om betydningen af, at viceborgmesteren havde deltaget skrev Morten Borup efterfølgende i Danskernes Partis medlemsblad en artikel med titlen “Politiker og autonome legitimerede Danskernes Parti”, med henvisning til, at man nu for første gang havde fået en politiker fra et andet parti til at deltage i et af partiets arrangementer.
Et andet eksempel på denne strategi, som havde endnu større effekt i medierne, er debatten mellem Daniel Carlsen og Özlem Cekic på Folkemødet i Allinge sidste sommer. Debatmøderne tjener således et klart strategisk formål for Danskernes Parti.
Ved at benytte sig af en af demokratiets grundværdier, den frie meningsudveksling med politiske modstandere gennem debat, forsøger partiet at klæde sig i et skin af demokratisk sindelag og en tilsyneladende villighed til pragmatisk dialog. Det er med til at give legitimitet til partiet, men det skaber også opmærksomhed. Og det er måske det vigtigste argument for Daniel Carlsen, når han stiller op til debat.
Den anden del af partiets legitimeringsstrategi handler om de politiske værdier, som Danskernes Parti vælger at fokusere på. Frem for overvejende at tale om de værdier, som den brede befolkning traditionelt forbinder med nationalsocialisme – racisme, anti-semitisme, immigrationsmodstand, autoritarisme og voldsberedthed – forsøger partiet i vid udstrækning at fokusere på andre, mere bløde politiske værdier såsom miljø, dyrevelfærd, bevarelse af arbejdspladser, modstand mod kasernelukninger, national selvbestemmelse og socialpolitik.
Mange af disse politikområder bygger på traditionelle nationalsocialistiske værdier, som bl.a. DNSB også har som mærkesager, men de er ikke i samme grad synonyme med nazisme i offentligheden, som racisme f.eks. er det.
Selv om Danskernes Parti stadig har en kraftig slagsside i sit politiske program mod en egentlig ultranationalistisk og racistisk politik, forsøger partiet på denne måde, som ved andre aspekter af partiets praksis – f.eks. dets grafiske udtryk og principprogram – at markedsføre sig som et demokratisk, nationalkonservativt parti og samtidig lægge afstand til traditionel nazisme.
Strategien handler ikke om en faktisk politisk eller ideologisk ændring, men om at give nationalsocialismen en anden indpakning for på den måde at gøre den mere spiselig for et mere nutidigt publikum. Vælgerne og de potentielle medlemmer skal kunne relatere sig til det ny-nazistiske parti, og de skal derfor ledes væk fra associationerne til Nazityskland. Danskernes Partis politik baserer sig dog grundlæggende på den nationalsocialistiske ideologi.
Som Rune Lauritzen (tidl. bestyrelsesmedlem i partiet) meget præcist formulerer det: “This is the way I see complementary fascists and national socialists succeed: Give your politics another name and a different symbol. But never change your ideals and politics”.
Valgstrategi
Danskernes Parti har helt fra partiets begyndelse haft klare målsætninger om at stille op til valg. Partiet stillede op til kommunal- og regionsrådsvalget i 2013 hvor partiet var på valg i seks kommuner og fire regioner landet over. Det blev dog ikke til nogen pladser hverken kommunalt eller regionalt.
Til gengæld sikrede partiet sig en økonomisk gevinst, da partier med over 1000 stemmer på valgdagen modtager et økonomisk støttebeløb fra staten i de følgende fire år. For Danskernes Parti beløber det sig til over 100.000 kr.
I partiets oprindelige politiske program lægges der ikke skjul på, at Danskernes Parti ønsker at afmontere demokratiet i Danmark i dets nuværende form. Samtidig virker partiet til at have indset, at de er nødt til at gå ind på den demokratiske spillebane for at få de ressourcer og den indflydelse, der skal til for at gennemføre deres politiske mål.
Valgstrategisk er Danskernes Parti, efter eget udsagn, inspireret af andre partier i Nordeuropa, der definerer sig som nationaldemokratiske. Rækken af inspirationskilder tæller NPD i Tyskland, Svenskarnes Parti og British National Party samt det nynazistiske græske parti Gyldent Daggry, som Danskernes Parti også inviterede til at tale ved Folkemødet på Bornholm i 2015.
Opstillingen til kommunalvalget i 2013 har haft klare fordele for Danskernes Parti. Partiet har opnået opmærksomhed og mediedækning, samt fået et solidt økonomisk boost. Siden kommunalvalget har Danskernes Parti påbegyndt indsamling af stillere i et forsøg på at blive opstillingsberettiget til folketinget.
Valgstrategien for Danskernes Parti kan ses som et forsøg på at kapre stemmer fra Dansk Folkeparti og samle de vælgere, der befinder sig til højre for DF. Strategien er bl.a. kommet til udtryk, når aktivister fra Danskernes Parti har delt partimateriale ud til arrangementer hos Dansk Folkeparti – et tydeligt tegn på, at Danskernes Parti ønsker at kommunikere direkte til DF’s vælgere og medlemmer.
Den retoriske stil, som partiet gør brug af, følger i vid udstrækning Dansk Folkepartis højrepopulistiske linje. På alle punkter kritiserer partiet Dansk Folkeparti for at være for bløde og overbyder dem til højre. Strategien er at få fat i DF’s vælgere ved at fremstå som en konsekvent og mere højreorienteret udgave af DF.
Danskernes Parti ønsker at føre en professionel valgkamp, vel vidende at dette er forbundet med en lang række større økonomiske udgifter. I november 2012 startedes derfor en valgfond, der har haft som udtalt mål at indsamle 75.000 kroner til valgkampen
i 2013. Ved landsmødet i august 2013 meddelte partiet, at der nu var indsamlet 80.000 kroner. Indtægterne ifm. opstillingen til kommunal- og regionsrådsvalget gav partiet en mulighed for at få etableret sig selv i offentligheden og skabe en politisk platform i kampen om en etableret plads i dansk politik til højre for Dansk Folkeparti. En plads, der siden Nye Borgerliges fremkomst, er blevet større konkurrence om at få.
Eksponering som strategi
Det Danskernes Partis presse- og valgstrategi har til fælles, er et fokus på eksponering. Samme fokus ses i partiets reklamekampagner for sig selv. Fx partiets køb af reklameplads på de københavnske busser, der formåede at generere en del omtale for partiet tidligere i år.
Partiet står også bag den kontroversielle trafikskilte-aktion i Thisted, hvor de opsatte hjemmelavede skilte med afstandsangivelser til Irak og Syrien, for at fremme deres ekstreme standpunkt om hjemsendelse af alle flygtninge.
Også partiets deltagelse på Folkemødet på Bornholm sidste år, trak overskrifter og opmærksomhed. Særligt pga. de gæster Danskernes Parti inviterede, herunder fremtrædende repræsentanter fra græske Gyldent Daggry. Herud over trak debatten med den daværende SF-politikker Özlem Cekic, som nævnt ovenfor, også overskrifter i de danske medier.
Danskernes Parti har på fem år opnået større gennemslag i offentligheden end forgængeren DNSB gjorde på mere end tyve år og intet tyder pt. på, at tendensen vender.
Artiklen er en opdateret udgave af den oprindelige artikel der blev bragt i Redox’ rapport om Danskernes Parti, “Demokratiske Nazister”, i 2013.
","I weekenden medvirker Danskernes Parti for andet år i træk på Folkemødet på Bornholm. I den forbindelse genudgiver vi denne analyse af partiets presse- og kommunikationsstrategi, der i sin originale form blev bragt i vores rapport ”Demokratiske nazister” i efteråret 2013. Pressestrategi Danskernes Parti har med held ført en meget proaktiv strategi for at få …
",Redox,['Nyheder']
0,2341,https://redox.dk/nyheder/saa-rabiate-er-nmb-medlemmerne-voldsfantasier-og-jodehad/,2018-05-14 10:08:42,2020-10-05 23:11:56,Så rabiate er NMB-medlemmerne: voldsfantasier og jødehad,"Den Nordiske Modstandsbevægelse (NMB) betegner sig selv som en “revolutionær nationalsocialistisk kamporganisation”. NMB ser det som en af sine vigtigste opgaver at sprede propaganda, for at skabe et positivt billede af bevægelsen og nationalsocialismen. Dette sker blandt andet gennem løbeseddelsuddeling, klistermærke- og plakatopsætning, samt gennem deres hjemmeside Nordfront. For eksempel opsatte bevægelsen hyldestplakater til Adolf Hitler mange steder i landet i forbindelse med den nazistiske førers fødselsdato i april.
Internettet som slagmark
Bevægelsens medlemmer er dog også særdeles aktive propagandister på diverse sociale medier og her fylder især volds- og drabfantasierne meget. Gennemgående er også en fascination af tysk nazistisk symbolik. Her følger et udpluk.
Den centrale københavnske aktivist Martin Tillebæk Durvad skriver her på det sociale medie VK, hvor han bl.a. også hylder Adolf Hitler. Han var aktiv i det nynazistiske netværk Dansk Front tilbage i 00’erne. (Foto: screenshot fra vk.com)
 
Her gør danske nazister sig morsomme over Anders Breiviks terrorangreb på Facebook. (Foto: screenshot Facebook)
Få dage efter Anders Breiviks terrorangreb i Norge i 2011 jokede en række danske nazister med begivenheden. En af dem var René Lysbo Duedam, der under dæknavnet “René Murer” gav sit besyv med. Duedam er  en gammel kending i den danske nazibevægelse. Han har været aktiv og har haft ledende roller i Dansk Front, Danmarks Nationale Front og Blood & Honour. I dag spiller han en ledende rolle i NMR’s afdeling i København.
Under dæknavnet Else-beth Karlsen delte det sydøstjyske NMB-medlem Else Pless Pedersen i februar dette billede på Facebook. (Foto: screenshot fra Facebook)
Jødehadet stortrives i NMB
Nazisterne i NMB er meget udtalte i deres had til jøder, og de ligger ikke fingrene imellem, når de spreder antisemitiske budskaber på internettet. Ofte indgår et element af konspirationsteori, når jøderne lægges for had.
Den nordsjællandske NMB-aktivist Jesper Rosendahl Gregersen delte i marts måned dette antisemistiske meme med hængte rotter påført samme gule davidsstjerner som dem Nazityskland tvang jøder til at bære. (Foto: screenshot fra vk.com)
 
Jacob Vullum Andersen, der er en af organisationens mest aktive medlemmer, ytrer sig antisemitisk på det sociale medie VK. (Foto: screenshot fra vk.com)
 
I begyndelsen af maj delte det fynske NMB-medlem Diana Lykke Glargard sangen “Antisemit” af det svenske naziband Tors Vrede på VK. Glargard har tidligere deltaget i demonstrationer afholdt af både For Frihed og Stop Islamiseringen af Danmark. (Foto: screenshot fra vk.com)
 
Den sydjyske NMB-aktivist Søren Straarup Schmidt sendte i januar en besked på det sociale medie Minds.com under dæknavnet “NordStache” til det han betragter som “forræderne” i de danske medier, regeringen og politiet. (Foto: screenshot fra minds.com)
Ingen vil udtale sig
Det har ikke været muligt for Redox at få udtalelser fra Else Pless Pedersen, Jacob Vullum Andersen, Martin Hermansen, Kristian Hougaard eller Søren Straarup Schmidt, da de ikke har besvaret vores gentagne henvendelser. Hverken Martin Tillebæk Durvad, René Lysbo Duedam, Kristian Niss eller Jesper Rosendahl Gregersen har ønsket at udtale sig til Redox.
Jesper Rosendahl Gregersen siger til Redox’ journalist: “Dig må jeg ikke tale med”. Hvem der har forbudt ham at udtale sig til Redox, ønsker han ikke at udtale sig om.
Redox har ligeledes forsøgt at få et interview med en repræsentant for Den Nordiske Modstandsbevægelse, hvilket NMB har afvist. Bevægelsen skriver i en email til Redox’ journalist: “Ingen i Den Nordiske Modstandsbevægelse har lyst til at tale med dig eller andre fra Redox.”
Den eneste, der har ønsket at udtale sig til Redox, er Diana Lykke Glargard. Hun afviser at være engageret i NMB, men bekræfter, at hun deler deres propagandamateriale på internettet: “Jeg synes de er nogle søde fyre og piger. De laver nogle gode podcasts”.
Hun har ikke et problem med deres ideologiske platform: “Nej, det er vel ikke værre end socialister. De er jo ikke nazister, de er nationalsocialister”.
Diana Lykke Glargard, udtaler at hun ikke ved hvad antisemitisme er og at hun har delt Tors Vrede-sangen fordi det “god musik”.
","Den Nordiske Modstandsbevægelse (NMB) betegner sig selv som en “revolutionær nationalsocialistisk kamporganisation”. NMB ser det som en af sine vigtigste opgaver at sprede propaganda, for at skabe et positivt billede af bevægelsen og nationalsocialismen. Dette sker blandt andet gennem løbeseddelsuddeling, klistermærke- og plakatopsætning, samt gennem deres hjemmeside Nordfront. For eksempel opsatte bevægelsen hyldestplakater til Adolf …
",Redox,['Nyheder']
0,3045,https://redox.dk/nyheder/han-ledte-de-danske-nazister-i-tyve-aar-nu-er-han-venner-med-nye-borgerliges-kandidater/,2019-05-14 10:21:04,2019-05-15 11:31:00,Han ledte de danske nazister i tyve år – nu er han venner med Nye Borgerliges kandidater,"Igennem to årtier var Povl Heinrich Riis-Knudsen den mægtigste mand i den danske nazibevægelse. Et kærlighedsforhold til en palæstinensisk flygtning afsluttede brat hans nazikarriere, men i dag er han på vej tilbage på den danske naziscene – samtidig med, at han plejer relationer til Nye Borgerliges folketingskandidater på sociale medier. Selvom Riis-Knudsen på ingen måde lægger skjul på sine holdninger, så er flere af partiets profiler venner med ham på Facebook.
Gid Putin ville komme og befri Danmark
I december sidste år skrev den tidligere nazileder: “Jeg sidder her i en café i et indkøbscenter 50 meter fra Den Røde Plads kun omgivet af hvide mennesker. Dette er civilisationen, som jeg husker den fra min barndom, og den vil jeg gerne have igen. Gid Putin ville komme og befri Danmark – hellere i dag end i morgen!”
I februar i år delte Povl Heinrich Riis-Knudsen et link til en artikel på den højreradikale hjemmeside ‘Danmarks Frihedsråd’. I teksten lyder det blandt andet: “Alle de ulykker, de fremmede har bragt ind over landet, alle voldtægter og alle mord begået af disse fremmede er politikernes personlige ansvar, og på dommens dag er der kun én måde, de kan undgælde for dette på: for enden af et reb! Måtte den dag komme snart!” Artiklen er illustreret af et reb bundet til en løkke til brug i en galge.
Trods opslag som ovenstående er i hvert fald fire af Nye Borgerliges folketingskandidater venner med den gamle nazifører. Det drejer sig om Cherif Tomra Ayouty (København), Niels Christensen (Nordjylland), Thomas Bachmann (Vestjylland) og Tonny Voldby Pedersen (Sjælland). Det samme er to byrådskandidater ved seneste kommunalvalg: Bill Malmgren (Halsnæs) og Maiken Huglstad Pedersen (Esbjerg).
En af Nye Borgerliges folketingskandidater der er venner med top-nazisten er Thomas Bachmann, der stiller op i Ikast-Brande. Screenshot.
Arven fra DNSAP
Med Anden Verdenskrigs ophør og Hitlertysklands nederlag var nazismen i Nordeuropa gået i stumper og stykker. Men i 1951 blev det danske naziparti DNSAP gendannet med Sven Salicath som leder. I midten af tresserne var organisationen stadig aktiv, og dengang blev Povl Heinrich Riis-Knudsen omtalt som leder af partiets jyske afdeling. I 1970 dannede Povl Heinrich Riis-Knudsen sin egen nazistiske bevægelse, DNSU. En anden af de ledende kræfter i DNSU var Hans Christian Krogh Petersen, svigersøn til den tidligere SS-soldat og holocaustbenægter Thies Christophersen. Hovedvægten af DNSU’s aktiviteter handlede om at sprede skrifter fra Det Tredje Rige, hvorfor organisationen startede en forlagsvirksomhed med eget trykkeri. Partiets forlag udgav blandt andet bogen “Auschwitz-løgnen”.
Danskerne blev centrale i distributionen af nazistisk materiale til mange andre lande, hvor myndighederne slog hårdere ned på holocaustbenægtere og Hitler-støtter. Selvom DNSU var en politisk organisation, så foregik en stor del af aktiviteterne i regi af forlaget, der startede med at hedde NS Forlag, men senere skiftede navn til Nordland. De udgav f.eks. bøger af Frits Clausen, der ledte de danske nazister under Anden Verdenskrig, og Joseph Goebbels, der var Hitlers propagandaminister.
Skiftet til DNSB
I 1983 omdannede Povl Heinrich Riis-Knudsen DNSU til DNSB, Danmarks Nationalsocialistiske Bevægelse, der stadig eksisterer i dag. Riis-Knudsen skrev, at det “besluttedes (..) at indlede en egentlig opbygning af en politisk kamporganisation, hvis mål fra første færd var at finde en plads i landets politiske spektrum…”. Der blev etableret lokalafdelinger i Ålborg, Århus og Esbjerg.
I midten af 1980’erne havde DNSB vokset sig stærkere. Aktiviteterne bestod bla. af plakatopsætning, løbeseddelsomdeling, læserbreve og indlæg af løbesedler i biblioteksbøger. Samtidig så man de første kontakter mellem nynazister og grønjakker. Medlemstallet var ifølge PET’s vurdering steget til over 300 medlemmer, samtidig med at der var dannet afdelinger i otte danske byer. Samtidig begyndte DNSB at forberede sig til at stille op til kommunalvalget i udvalgte kommuner.
For Povl Heinrich Riis-Knudsen sluttede nazikarrieren dog brat. Han blev smidt ud af partiet i starten af halvfemserne, da det blev kendt blandt medlemmerne, at han havde indledt et forhold til en palæstinensisk flygtning. Fra at have domineret den danske nazibevægelse i mere end tyve år var han med ét sendt i skammekrogen. I stedet overtog Jonni Hansen styringen af partiet.
Sparringspartner og ideolog i skyggerne
Siden eksklusionen fra DNSB har Riis-Knudsen holdt lav profil udadtil. Men kilder i nazimiljøet fortæller, at dele af DNSB løbende har holdt kontakt med den afsatte leder, og at han har ageret en slags sparringspartner og ideolog i skyggerne for enkeltpersoner i DNSB.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Det seneste år har han dog taget sin genkomst et skridt videre. I takt med, at Den Nordiske Modstandsbevægelse (NMR) har vundet fodfæste i Danmark, er Riis-Knudsen trådt frem på den offentlige scene igen. Det kan blandt andet skyldes, at han netop i NMR-regi stadig anses for at være en stor ideolog. Riis-Knudsen har blandt andet medvirket i en længere podcast om sit liv og virke, ligesom han er blevet særdeles aktiv på Facebook, hvor han ofte skriver om raceideologiske spørgsmål. 
Digitale bånd til Nye Borgerlige
Facebookvenskabet med flere af Nye Borgerliges folketing- og byrådskandidater vidner dog om, at det ikke kun er til de erklærede nationalsocialister, at Povl Heinrich Riis-Knudsen udbreder sine holdninger.
I maj sidste år delte Riis-Knudsen en tekst om at gå til modstand mod ‘invasionen’, hvortil tidligere Nye Borgerlige-medlem Peter Mouritzen svarede således: “Vi har reelt set ikke andre muligheder for at bekæmpe dette vanvid (end, red.) med disse fredelige demokratiske midler, ellers skal vi over i en decideret hemmelig modstandsbevægelse (…)”.
Til det svarer Riis-Knudsen: “Det ender såmænd også nok med, at jeg stemmer på NB, men jeg har opgivet enhver tro på “fredelige demokratiske midler”. Hvis vi skal overleve som folk, bliver det i et blodbad af dimensioner!”
Teori om blodbad forklares med ytringsfrihed
Hverken Niels Christensen eller Maiken Huglstad Pedersen var opmærksomme på, hvem Povl Heinrich Riis-Knudsen var, inden Redox kontaktede dem. Da Maiken Huglstad bliver adspurgt om Riis-Knudsens udtalelse om, at han har opgivet fredelige demokratiske midler, og at det kommer til at betyde et blodbad, hvis folket skal overleve, siger hun: “Det må jo stå for hans egen regning, det håber jeg jo ikke at det ender ud i”
Hun afviser, at Nye Borgerlige kan stå inde for udtalelsen, men siger samtidig “Der er jo ytringsfrihed i det her land og folk må jo skrive, hvad de vil, altså det har jo ikke noget med mig at gøre.”
Cherif Tomra Ayouty har ligeledes kommenteret sagen via email. Han skriver blandt andet til Redox:
“Jeg har over 3.500 så kaldte “venner” på min FB side, men har aldrig undersøgt grundigt enhver “vens” baggrund før jeg tilføjede ham eller hende, bortset fra de anmodninger fra porno stjerne. Hverken mig eller nogen fra Nye Borgerlige sympatiserer med nazister eller deres politik og tankegang. Derfor fjerner jeg den person og blokerer ham på min FB side(…) Det med en blodig omgang mellem forskellige borger grupper i Danmark, syns jeg ikke kommer til at ske uanset situationen. Jeg tvivler ikke på, at vi kommer med at løse vores sociale og etniske problemer med indvandrer langt før en blodig konflikt nærmer sig.”
Folketingskandidaten Tonny Voldby Pedersen skriver i en email til Redox, at han efter Redox’ henvendelse har fjernet Riis-Knudsen som Facebook-ven.

Bill Malmgren og Thomas Bachmann har ikke besvaret Redox’ henvendelser.
På Redox’ henvendelse til folketingskandidaten, Thomas Bachmann, der stiller op i Ikast henviser han til partiets pressechef Lars Kaaber, og ønsker kun at besvare på spørgsmål fra Redox på mail. Ifølge Thomas Bachmann er årsagen, at han er blevet “advaret imod Redox. der fordrejer ting”.
Nye Borgerliges pressechef Lars Kaaber siger til Redox, at han ikke har tid til at forholde sig til det, da han er på arbejde.
","Igennem to årtier var Povl Heinrich Riis-Knudsen den mægtigste mand i den danske nazibevægelse. Et kærlighedsforhold til en palæstinensisk flygtning afsluttede brat hans nazikarriere, men i dag er han på vej tilbage på den danske naziscene – samtidig med, at han plejer relationer til Nye Borgerliges folketingskandidater på sociale medier. Selvom Riis-Knudsen på ingen måde …
",Redox,['Nyheder']
0,3507,https://redox.dk/nyheder/stram-kurs-leder-i-haderslev-hylder-folkedrab-og-ku-klux-klan/,2020-05-08 11:09:17,2020-05-09 15:36:59,Stram Kurs-leder i Haderslev hylder folkedrab og Ku Klux Klan,"”Den fejl Hitler lavede var at gå efter jøderne, verden havde set helt anderledes ud hvis han var gået efter muslimerne, og helt klart et bedre sted at leve.”
Sådan skrev Kate Haagensen i en Facebookgruppe i november 2019. Det var ikke sidste gang at Kate Haagensen udtalte sig racistisk.
Ku Klux Klan-billedet der gik viralt
Den 14. december 2019 delte Kate Hagensen et billede af fire chokoladejulemænd iført Ku Klux Klan-dragter, der lynchede en chokoladejulemand. Det skete i facebookgruppen “Skandinaviske Vikinger SNV”.
Screenshot fra facebook.
Billedet er sidenhed blevet populært på diverse internationale racistiske fora, især i Polen, men også på Twitter og Reddit. Den første udgave af billedet er, ifølge Google og Yandex, dog Kate Haagensens.
”Jeg er totalt racist”
Kate Hagensen deltager i mange debatter i forskellige facebookgrupper. I en diskussion, hvor andre debattører kritiserer racister, træder kredslederen frem og erklærer sig som racist.
”Jeg er totalt racist så jo jeg kæmper for vores land så om jeg bliver kvalt så har jeg kæmpet for at få de sorte svin ud”
Det er dog ikke kun muslimer, der er ofre for kredslederens racisme. I en anden facebookdebat konkluderer Kate Haagensen at danskerne skal ”få de sorte sataner ud af vores land.”
Trækker i land
Forelagt oplysningerne skriver Kate Haagensen til Redox:
“Jeg er ikke racist. Jeg tager afstand fra racisme. Jeg skrev ironisk, at jeg var racist, fordi enhver nu kan blive kaldt racist. Karen Sunds vandt injuriesagen over Pia Kjærsgaard, fordi Dansk Sprognævn mener, at “racisme” bl.a. kan bruges i betydningen: “hvor ordet betoner forskelsbehandling og undertrykkelse eller blot afstandstagen fra grupper af mennesker som godt kan være af samme race som en selv”. Det er min opfattelse af ordene “racist og racisme” dermed mister enhver form for reelt meningsindhold. (…) Jeg tager stærkest muligt afstand fra nazisme og folkedrab. Min kommentar om Hitler var ironisk. Danmark og Europa ville være et meget lykkeligere sted, hvis islam ikke fandtes i Europa. Danske jøder altid har opført sig ordentligt.”

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Hun svarer ikke på Redox’ spørgsmål om Ku Klux Klan-dekorationen, men afslutter med: “Jeg har ikke yderligere kommentarer.” Redox har efterfølgende forsøgt at kontakte hende, men uden svar.
Redox har også forelagt oplysningerne for Rasmus Paludan. Han citerer en besked, som Kate Haagensen ifølge Paludan har sendt til ham. Ordlyden er ens med den email, som Haagensen har sendt til Redox og som er citeret ovenfor. Rasmus Paludan tilføjer:
“Da kredsleder Stram Kurs Haderslev tager stærkest muligt afstand fra racisme og nazisme, så giver det mig ikke anledning til yderligere.”
","”Den fejl Hitler lavede var at gå efter jøderne, verden havde set helt anderledes ud hvis han var gået efter muslimerne, og helt klart et bedre sted at leve.” Sådan skrev Kate Haagensen i en Facebookgruppe i november 2019. Det var ikke sidste gang at Kate Haagensen udtalte sig racistisk. Ku Klux Klan-billedet der gik …
",Redox,['Nyheder']
0,2300,https://redox.dk/nyheder/jo-dan-park-er-nazist-her-er-beviserne/,2018-02-28 10:31:11,2018-07-20 21:52:52,"Jo, Dan Park er nazist – her er beviserne","På den yderste højrefløj bliver Dan Park ofte betegnet som en forfulgt, undertrykt kunstner. Han løftes frem som en helt og forkæmper for ytringsfrihed på den radikale højrefløj i Danmark.
Han er fortsat velkommen til For Friheds demonstrationer i København. Han inviteres til arrangementer hos Trykkefrihedsselskabet og får sine tegninger udstillet på Christiansborg. Han deltager i Folkemødet på Bornholm sammen med For Frihed, hvor han plejer omgang med medlemmer af Dansk Folkeparti. Når nationalkonservative og ultraliberale tager ham i forsvar, så nævner de aldrig hans nazistiske aktiviteter. Derfor har vi dokumenteret dem her.
2009: Aktion mod jøder i Malmø
I januar 2009 opsatte Dan Park konservesdåser med påskriften Zyklon-B ved en synagoge i Malmø. Zyklon-B var den gas, som nazisterne primært brugte til at gasse jøder med under 2. verdenskrig.
2011: Dan Park deltager i nazistisk møde og sætter Nordisk Ungdom-klistermærker op
I 2011 deltog Dan Park i et nazistisk møde i Kävlinge, en lille svensk by. Mødets omdrejningspunkt er foredrag med Kevin MacDonald og Tom Sunic, der er internationalt anerkendte teoretikere blandt nazister. På vej hjem efter mødet satte Dan Park efter eget udsagn klistermærker fra nazistiske Nordisk Ungdom op.
2013: Dan Park deltager i nynazistiske Svenskarnas Partis demonstration i Stockholm
I september 2013 deltog Dan Park i en demonstration orkestreret af Svenskarnas Parti (SvP) i Stockholm. Svenskarnas Partis navn var tidligere Nationalsocialistisk Front, men de skiftede navn i et forsøg på at øge partiets opbakning og legitimitet. Han deltog endvidere i en SvP-demonstration i 2014. Her blev han blandt andet venner med en nazist, der senere i 2016 blev anholdt af svensk politi. På nazistens adresse fandt man tændsatser og 50 kg dynamit.
2015: Dan Park deltog i Blood & Honour-koncert
I 2015 var Dan Park draget til Ungarn for at deltage i en koncert arrangeret af Blood&Honour (B&H). B&H er et internationalt nazistisk netværk, der har forbindelser til det nazistiske terrornetværk Combat-18. Dan Park talte ved koncerten.
Her poserer Dan Park ved Blood&Honour-koncerten i Ungarn. (Foto: privat)
2016: Dan Park poserer igen med Ungarske Blood & Honour-medlemmer
Her ses Dan Park, yderst til højre, igen posere sammen med internationale nazister. Bemærk Blood & Honour-trøjen, samt t-shirten med påskriften 14-88, der er nazistiske talkoder for blandt andet “Heil Hitler”. (Foto: screenshot fra Facebook)
2017: NMR-demonstration i Göteborg
Lørdag den 30. september 2017 forsøgte de svenske nazister fra Nordiska Motståndsrörelsen (NMR) at demonstrere i Göteborg. Det kom til voldsomme sammenstød mellem politiet og kampklædte nazister, bevæbnet med skjolde, trælægter og hjelme. Dan Park var endnu engang mødt op for at demonstrere sammen med nazisterne.
Du kan læse vores artikel om den demonstration her »For Frihed-deltagere til nazimarch i Göteborg«
2018: Demonstration til minde om Frikorps Danmark i København
Den 4. februar havde den nazistiske gruppe, Det Nordiske Broderskab, indkaldt til en demonstration til minde om Frikorps Danmark. Dan Park udtalte til Redox på stedet, at han havde set omtale af demonstrationen på Facebook og var taget til København for at støtte op. Demonstrationen blev dog aldrig til noget, da kun én anden nazist dukkede op.
Du kan læse mere om Det Nordiske Broderskabs demonstrationsforsøg her »Kæmpe fiasko for nazisterne fra DNB«
2018: Poserer i Blood & Honour-trøje
Den 17. februar 2018 lagde Dan Park et billede af sig selv op på det sociale medie VK. På billedet poserer han i en trøje fra den bulgarske afdeling af Blood & Honour-netværket. I opdateringen skriver han samtidig; ”Går glip af Sofia, så jeg må i stedet gå min egen Lukov-march i Malmø”.
Lukov-marchen er en årlig nazistisk demonstration i Sofia, Bulgarien, til minde om Hristo Lukov, som var en bulgarsk nazistisk general og politiker. Hristo Lukov blev myrdet af kommunistiske partisaner i februar 1943.
Her deler Dan Park en opdatering på VK iført en Blood & Honour-trøje. (Foto: screenshot fra VK)
Aktiv nazist
I bogen »Skuddene i København« af Niklas Orrenius, taler forfatteren også med Dan Park om nazismen i et afsnit, der cementerer Dan Parks nazistiske udgangspunkt. Bogen oplister også, hvordan Dan Park på Twitter har hyldet Anders Breivik og hans terrorangreb i Norge, samt udråbt Holocaust som en »jødisk løgn«.
Dan Park er helt åben om sit forhold til nazismen og de nazistiske kammerater. (Foto: screenshot fra bogen)
","På den yderste højrefløj bliver Dan Park ofte betegnet som en forfulgt, undertrykt kunstner. Han løftes frem som en helt og forkæmper for ytringsfrihed på den radikale højrefløj i Danmark. Han er fortsat velkommen til For Friheds demonstrationer i København. Han inviteres til arrangementer hos Trykkefrihedsselskabet og får sine tegninger udstillet på Christiansborg. Han deltager …
",Redox,['Nyheder']
0,688,https://redox.dk/nyheder/advokaten-og-borgerkrigen/,2017-02-08 13:14:29,2017-10-20 11:17:15,Advokaten og borgerkrigen,"Det har været en travl vinter for Rasmus Paludan. I løbet af de sidste to måneder har han medvirket i flere radioudsendelser, gået i For Frihed-demonstrationer, etableret en ny Youtube-kanal samtidig med at han har passet sin gerning som advokat, blandt andet for flere kendte højrefløjsfolk.
I disse måneder er han ved at etablere sig selv som en ny central figur på den yderste højrefløj i Danmark. Han er trådt ind i For Friheds ledelse, han sidder i bestyrelsen hos Lars Vilks-komiteen og forsvarer racismetiltalte højreradikale. I 2009 var han kandidat for Junibevægelsen ved Europaparlamentsvalget.
Rasmus Paludan er kort sagt en mand med mange jern i ilden. Her forsøger vi at tegne et portræt af den unge advokat.
Hensynsløs hundeførsel
Rasmus Paludan har længe været en kontroversiel person. Allerede før han i 2008 blev færdig som jurist på Københavns Universitet havde han været i mediernes søgelys. Igennem en længere periode fotograferede han nemlig personer, der overtrådte færdselsloven og hængte dem derefter ud på hjemmesiden kriminelle.dk under kategorier som “Cykelbefordring af flere end tilladt”, “Hensynsløs hundeførsel” og “Cykelkørsel uden hænder på styret”.
I et større interview om projektet i Politiken sagde Rasmus Paludan blandt andet:
Fordi jeg er trist over den mangel på hensyn, der er mellem borgerne i dette land. Jeg vil gerne leve i et samfund, hvor det enkelte menneske udviser respekt for fællesskabet, og efter min opfattelse er de mange små regelbrud begyndelsen til det totale anarki. Fællesskabet bryder sammen, når mennesker helt uden skam i livet bryder fællesskabets regler, og den måde, folk cykler på, er en skamplet på Østerbro.”
Samt:
Jeg er meget principfast. Nogle gange måske også så principfast, at det ikke er godt for mig selv. Jeg vil da godt medgive, at hvis man udviser en så dødsforagtende principfasthed som jeg, så begrænser det nok ens omgangskreds noget.”
Interviewet er i dag ni år gammelt, men irritationen over færdelslovsovertrædere er ikke forsvundet. I et blogindlæg fra 2014 skriver Rasmus Paludan:
På Vesterbro er der mange kriminelle mennesker. Disse er bl.a. folk, der går på vejen. Man får let det indtryk, at mange fodgængere på Vesterbro tror, at enhver vej på Vesterbro er gågader. Et lille tip er: når der er et fortov, så skal du gå på fortovet og ikke på vejen.
Det er desværre håbløst at forklare folk. De har ingen skam i livet.
Jeg kan desværre ikke påstå, at de kriminelle fodgængere på Vesterbro ikke interesserer mig – det interesserer mig nemlig altid, når folk udstiller deres amoral og dumhed i det offentlige rum, men jeg kan dog sige, at jeg erkender, at jeg ikke kan ændre det. At forsøge at gøre dårlige mennesker til gode mennesker er som at hælde vand på en gås.”
Paludan og politiet
Det er ikke kun almindelige borgeres lovovertrædelser Rasmus Paludan er kritisk overfor, også politiet er mål for hans irritation. Som advokat har han stået bag ‘Det røde kort’, et lille rødt plastikkort på størrelse med et kreditkort. På sin hjemmeside forklarer Paludan kortet:
“Formålet med kortet er, at indehaveren på en nem og enkel måde kan opfylde sin pligt efter retsplejelovens § 750 til at oplyse navn, fødselsdato og adresse, hvis indehaveren bliver antastet af politiet. Min opfordring er, at indehaveren giver kortet til politiet og derefter går sin vej. Indehaveren har ikke pligt til at sige et eneste ord til politiet. Indehaveren har ikke pligt til at stoppe, med mindre politiet tager fat i indehaveren og meddeler, at indehaveren er anholdt.”
Plastikkortet er dog i den milde ende af Paludans politiskepsis. På sin private blog og Facebookprofil har han skrevet en række kritiske tekster om politiet, samt flere digte. Et af dem, der er offentliggjort i Facebookgruppen “Kortfattet dansk lyrik”, lyder:
Døden over uniformen
lykkebringer efter stormen
niogtres står i grus
blodig HIPO’s sejrsrus”
Rasmus Paludan siger til Redox, at han ikke kan huske at have skrevet digtet: “Jeg synes det er alt for abstrakt til, at man kan udlede noget særligt af det”.
I en blogpost fra 2014 om Susanne Biers film “Hævnen” skriver han:
Et problem med danske politifolk – som man også ser i filmen – er, at når man tager en skovl langs bunden af den laveste, dybeste og mest ildelugtende kloak i den værste slum på den Københavnske Vestegn, eller nederst i den mest rådne mødding i den jyske muld, så er det sorte slam, der ligger på skovlen, det ypperste hvorfra dansk politi rekrutterer sine stormsoldater. Kuske, arbejdsmænd og tatere. Når skidt kommer til ære, ved det ikke, hvordan det skal være. En tanke jeg altid får, når jeg skal tale med en politibetjent i Danmark.
Om blogposten siger han til Redox: “Det er skal ikke forstås bogstaveligt. Det er jo en form for skrivekunst. Det giver nok bare udtryk for, at man nogle gange kan blive lidt frustreret, hvis politifolk opfører sig på en måde som ikke er så rar, og det sker jo.”
I februar 2016 kom han igen i politiets søgelys, da han medbragte en attrappistol på Christiansborg til et møde med Lars Vilks i anledning af et-årsdagen for terrorangrebet i København.
“Jeg tog den med, fordi jeg mener, at der er en trussel mod mig. Jeg har deltaget offentligt i flere arrangementer, der er tilhængere af frihedsrettigheder. Det har så resulteret i, at jeg er blevet udsat for opmærksomhed fra grupperinger, som gerne begår vold for at opnå deres mål,” sagde Rasmus Paludan dengang til Ekstra Bladet.
Paludan blev ikke sigtet i sagen og fik sin attrappistol udleveret af politiet.
I front for For Frihed
De seneste år har Rasmus Paludan rettet sit fokus på kampen mod Islam, indvandring og flygtninge. Han er medlem af Nye Borgerlige og Trykkefrihedsselskabet, han er blevet optaget i Lars Vilks Komiteen og er desuden blevet bestyrelsesmedlem i For Frihed.
Han har ved flere lejligheder været taler ved For Friheds demonstrationer, blandt andet den 1. oktober 2016 ved Mindeankeret på Nyhavn. Her lød det:
Det er jo sådan at krigen har mange fronter og der kan være store fordele i at man ikke afslører over for fjenden hvordan man ser ud. Så mens vi står her i dag så er der hundredetusinder der sidder hjemme og klargøre deres våben og øver sig på at ramme med deres rifler. Det er desværre nødvendigt og nogle har altså valgt i dag at møde op for at være talerør for de mange som er hjemme og forberede sig.”
I talen forudsiger han også hvordan, at der i Danmark vil udvikle sig en borgerkrig. Om borgerkrigen siger han:
Og på det tidspunkt det vil at ske, som vil ske, nemlig at vi har en borgerkrig, men ikke en sædvanlig borgerkrig mellem grupper inden for den samme samfundsorden, nej det vil være en borgerkrig mellem danskere, der bor i Danmark, og har hjemme i Danmark, og de fremmede fjender som er kommet hertil for at få vores penge og importere deres middelalderlige samfund til Danmark og fortrænge os andre.”
og fortsætter:
Vi vil kæmpe side om side med politi og Hjemmeværn, som udgør vores brødre, vores gader og stræder vil blive forvandlet til floder af blod. Og de fremmede fjenders blod vil ende i kloaken, hvor de fremmede fjender hører hjemme.”
Ved For Friheds seneste demonstration, lørdag den 4. februar, talte han også og her sagde han bl.a. om For Friheds moddemonstranter: “De er fjenden” og fortsatte:
Fjenden kan desværre ikke længere bekæmpes kun med ytringer, de forstår kun magtens sprog, og derfor kan de også kun stoppes med magt og det vil de blive, det kan jeg garantere for.”
Forelagt citaterne fra sin tale bekræfter Rasmus Paludan, at han har sagt som citeret. Han kalder sin tale for et “oratorisk kunstværk” og siger, at han derfor ikke “er så meget for at dissekere den”. Adspurgt af Redox om han håber, at der er flere hundredetusinde danskere, der sidder hjemme og øver sig i at skyde, svarer han: “Ja, det håber jeg da bestemt.”
Medierne som kampplads
I december var hans advokatkontor i København udsat for hærværk, angiveligt på grund af hans rolle i For Frihed. På muren var der malet “Fuck pegida”, der er For Friheds tidligere navn. Efter hærværksepisoden medvirkede Paludan i en række interviews i pressen.
Netop mediearbejdet har Rasmus Paludan kastet sig over den seneste tid. Udover selv at have været kilde i en række artikler og indslag, har han sammen med flere andre folk fra personkredsen omkring For Frihed lanceret Youtube-kanalen og hjemmesiden “Frihedens stemme” i januar.
Hjemmesiden er tilmeldt Pressenævnet, men har kun bragt få historier blandt andet et interview med Uriaspostens Kim Møller. Det var også i regi af Frihedens Stemme, at Rasmus Paludan sammen med sin kameramand Anders Bruun Nørring og en livvagt dukkede op ved Folkets Hus for at filme antifascister ved et møde i januar, hvor de blev jaget væk fra området.
Anders Bruun Nørring ses her ved For Friheds demonstration i december 2016. Han fungerer som fast fotograf ved For Friheds demonstrationer.
Højrefløjsadvokat
I oktober bragte dagbladet Information en artikel om, at Rasmus Paludan ved siden af sin aktivisme i For Frihed/Pegida er forsvarsadvokat for mange udlændinge. Det blev kritiseret af flygtningeaktivister.
Men det er ikke kun asylansøgere Rasmus Paludan forsvarer. Han har ved flere lejligheder ageret forsvarsadvokat for personer med tilknytning til højrefløjen, bl.a. Uwe Max Jensen, der sidder i Lars Vilks-komiteen.
For nylig var Paludan advokat for Maj-Britt Krittenstein, der blev idømt bøder ved Retten i Glostrup for overtrædelse af racismeparagraffen. Efterfølgende poserede de to sammen på fotos på Facebook, Rasmus Paludan iført skudsikker vest. Paludan selv siger til Redox, at han ikke spørger sine klienter om deres politiske overbevisning.
I 2014 deltog Maj-Britt Krittenstein ved Danmarks Nationale Fronts demonstration på Christiansborg Slotsplads og ses her med åbentstående jakke ved demonstrationen.
Hverken Maj-Britt Krittenstein eller Anders Bruun Nørring har besvaret Redox’ gentagne henvendelser.
","Det har været en travl vinter for Rasmus Paludan. I løbet af de sidste to måneder har han medvirket i flere radioudsendelser, gået i For Frihed-demonstrationer, etableret en ny Youtube-kanal samtidig med at han har passet sin gerning som advokat, blandt andet for flere kendte højrefløjsfolk. I disse måneder er han ved at etablere sig …
",Redox,['Nyheder']
0,667,https://redox.dk/nyheder/vold-og-trusler-i-for-friheds-koelvand/,2016-05-05 11:10:22,2017-10-20 11:29:40,Vold og trusler i For Friheds kølvand,"I mere end et år har den danske Pegida-bevægelse, ‘For Frihed’, marcheret kontinuerligt i København. Organisationen betegner sig selv som fredelige, men Redox kan her dokumentere, at højrefløjsmarcherne jævnligt er udgangspunkt for trusler og vold mod fotografer og moddemonstranter.
19. januar 2015: Ved den første Pegida-demonstration blev en Redox-fotograf sparket i skridtet. En moddemonstrant blev ifølge Dagbladet Arbejderen også overfaldet ved samme lejlighed. Se Arbejderens artikel her.

Pegida-demonstranter overfalder ung mand: “Tag hjem til Gaza!” from Arbejderen on Vimeo.
16. marts 2015: Pegida-demonstrant slår en moddemonstrant i ansigtet. Se BT’s omtale her.
Her ses For Frihed-demonstranten slå en moddemonstrant i hovedet den 16. marts 2015. Foto: Redox
23. marts 2015: En af de faste deltagere slår og sparker en antiracist under Pegida-demonstrationen. Han rammer også en civilbetjent, da han modsætter sig anholdelse. Det har Redox tidligere dokumenteret her.
Pegida-demonstranten pacificeres af politiet ved For Friheds demonstration den 23. marts 2015. Foto Redox
27. april 2015: Nicolai Boesen og Philip Traulsen, begge veteraner i det nynazistiske miljø, anholdes efter slagsmål med antiracister. Det sker i et S-tog, da de er på vej hjem fra Pegida-demonstration.
De to Pegida-demonstranter bliver anholdt efter For Friheds demonstration den 27. april 2015. Foto: Redox
27. april 2015: En fast demonstrant ved Pegida slår ud mod Redox-fotograf og rammer hans kamera.

27. januar 2016: Pegida-demonstrant truer flere gange Redox’ fotograf ved Pegidas demonstration.
For Frihed-demonstranten med rød hue truer flere gange Redox’ fotograf under demonstrationen. Foto: Redox
6. april 2016: Dødstrusler mod Redox-fotograf på “For Friheds” officielle Facebook-event. “Slå ham ihjel!!” skriver en skribent, “Var der nogen der sagde nakkeskud,” skriver en anden.
Her fremsættes truslerne på For Friheds Facebook event.
9. april 2016: Redox-fotograf omringes, og bliver slået i hovedet med en Dannebrogsfane under “For Frihed”-demonstration. Senere samme dag forsøger andre demonstrationsdeltagere at overfalde ham igen, men politiet stopper dem.
Her griber politiet ind, da Pegida-demonstrant forsøger at slå fotografen ved demonstrationen den 9. april. Foto: Redox
9. april 2016: Internetdebattøren Patrick Sandberg modtager dødstrusler ved “For Frihed”-demonstrationen.
Her beskriver Patrick Sandberg episoden.
For Friheds talsperson, Tania Groth, har overfor Redox ikke ønsket at forholde sig til volden og truslerne ved deres demonstrationer.
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
","I mere end et år har den danske Pegida-bevægelse, ‘For Frihed’, marcheret kontinuerligt i København. Organisationen betegner sig selv som fredelige, men Redox kan her dokumentere, at højrefløjsmarcherne jævnligt er udgangspunkt for trusler og vold mod fotografer og moddemonstranter. 19. januar 2015: Ved den første Pegida-demonstration blev en Redox-fotograf sparket i skridtet. En moddemonstrant blev …
",Redox,['Nyheder']
0,4796,https://redox.dk/nyheder/redox-dk-faar-ny-redaktoer/,2023-04-01 00:01:23,2023-04-03 09:21:33,Redox.dk får ny redaktør,"Redox kan i dag præsentere vores nye ansvarshavende chefredaktør. Han har erfaring med undersøgelser af den radikale højrefløj, et unikt kendskab til de hemmelige tjenester, stor viden om digital indhentning samt kontakter i alle de store mediehuse. Disse erfaringer bliver væsentlige, når han de kommende år skal sætte kursen for udviklingen af netmediet redox.dk og det antifascistiske researchkollektiv, der står bag nyhedssitet.
Vi har igennem mange år haft et tæt forhold til vores nye redaktør Lars, og vi ved at han har fulgt nøje med i vores aktiviteter. Relationen har dog været begrænset af blandt andet Lars’ travle hverdag, der har indebåret mange tjenstlige rejser. Hans livsomstændigheder har dog ændret sig og med mere fritid på hånden har Lars valgt at dedikere sig fuldt ud til den antifascistiske sag.
Redox’ afgående redaktør, Simon Bünger, sender en særlig hilsen til den nye redaktør:
“Lars, du er en bulderbasse, der på alle måder er svær at vælte omkuld. Du tør, hvor andre tier. Som den lille dreng i kejserens nye klæder, der siger det åbenlyse, når ingen andre vover.”
Han fortsætter:
“Husk også at passe på dig selv og på din familie. Det er hårdt arbejde. Og det kan til tider være en utaknemmelig tjans at stå i front, når slagene vælter ind. Men det er en vigtig opgave, du nu påtager dig. Og du har min fulde opbakning. Så længe du passer på Danmark og lover, at du holder den antifascistiske fane højt, så lover jeg, at din kamp ikke bliver ensom.”
En repræsentant for Redox’ bestyrelse siger:
“Vi har været ganske skeptiske over at ansætte en person, der igennem en årrække har stået bag ulovlig overvågning af borgere her i landet, og som nu desuden er tiltalt i en alvorlig straffesag. Den slags bør man ikke tage let på. Men efter at have gennemlæst den fortrolige undersøgelsesrapport fra FE-kommissionen vurderer vi, at vi godt tør tage chancen.”
Anonyme kilder i foreningen Redox’ bestyrelse meddeler samtidig, at organisationen har måttet skille sig af med den mangeårige redaktør Simon Bünger som følge af opsigtsvækkende økonomiske krav. Han skal blandt andet have krævet at få overført 350.000 kroner til en selvstændig projektkonto, der skal finansiere den længeventede podcast ‘Bünger på Borgen’.
Lars Findsen overtager posten som redaktør for redox.dk den 1. april 2023.
","Redox kan i dag præsentere vores nye ansvarshavende chefredaktør. Han har erfaring med undersøgelser af den radikale højrefløj, et unikt kendskab til de hemmelige tjenester, stor viden om digital indhentning samt kontakter i alle de store mediehuse. Disse erfaringer bliver væsentlige, når han de kommende år skal sætte kursen for udviklingen af netmediet redox.dk og …
",Redox,['Nyheder']
0,3302,https://redox.dk/nyheder/pressenaevnet-kritiserer-redox-2/,2019-08-22 13:47:04,2020-06-01 18:37:24,Pressenævnet kritiserer Redox,"Redox bragte i december 2018 en artikel om et medlem af bevægelsen Generation Identitær. I artiklen fremgik det, at Generation Identitær er facistisk, og at bevægelsen har ”udgangspunkt i en biologisk raceforståelse”. Pressenævnet finder, at udsagnene i artiklen fremstår som faktiske oplysninger, og nævnet har udtalt kritik af Redox for at have bragt udsagnene uden forudgående forelæggelse for Generation Identitær. Pressenævnet har pålagt os at bringe ovennævnte meddelelse. Hele kendelsen fra Pressenævnet kan læses på pressenaevnet.dk.
","Redox bragte i december 2018 en artikel om et medlem af bevægelsen Generation Identitær. I artiklen fremgik det, at Generation Identitær er facistisk, og at bevægelsen har ”udgangspunkt i en biologisk raceforståelse”. Pressenævnet finder, at udsagnene i artiklen fremstår som faktiske oplysninger, og nævnet har udtalt kritik af Redox for at have bragt udsagnene uden …
",Redox,['Nyheder']
0,2285,https://redox.dk/nyheder/kaempe-fiasko-nazisterne-fra-dnb/,2018-02-04 20:14:45,2018-07-17 20:18:41,Kæmpe fiasko for nazisterne fra DNB,"Dagens demonstration blev en af de største fiaskoer for den danske nazibevægelse i mange år. Igennem flere måneder havde Det Nordiske Broderskabs (DNB) leder, Sandy Steen Kristensen, forsøgt at samle opbakning til en markering i København. Men da dagen kom, blev han selv væk fra demonstrationen, og kun to nazister dukkede op.
Ingen demonstration i Nyhavn
Demonstrationen var sat til at starte klokken 12:00 fra Mindeankeret i Nyhavn, hvorfra de ville gå til Mindelunden ved Ryvangen. En kæmpe politiindsats udfoldede sig i området, med blandt andet hollændervogne, afspærrede sidegader, politihunde, civilklædte betjente, og en helikopter i luften.
Fremmødet blev dog noget begrænset, da kun nazisterne Dan Park og Jørgen Grønhøj indfandt sig ved Mindeankeret. Jørgen Grønhøj, der er medlem af DNB, var den officielle anmelder af demonstrationsruten. Han tilbragte tiden på en bænk, hvor han råbte lidt af folk. Der var ikke skyggen af Sandy Steen Kristensen, Martin Grønmark, Emil Kruse eller andre af de nazister, der skulle være kommet.
En total fiasko
Hele området sværmede med antifascistiske moddemonstranter. Politiet forsøgte at holde dem på afstand, men flere grupper formåede alligevel at komme frem til Mindeankeret.
Da det efter en times tid stod klart, at der ikke kom flere nazister, overtalte politiet Jørgen Grønhøj til at stoppe demonstrationsforsøget. Han indvilligede og blev eskorteret ind i en ventende taxa, der kørte ham væk.
Da Jørgen Grønhøj blev eskorteret hen til taxaen, heilede han til Redox’ fotograf. (Foto: Researchkollektivet Redox)
Herefter blev Dan Park mandsopdækket af civilklædte betjente, der fulgte ham ud af Nyhavn. Det blev afslutningen på den mislykkede demonstration.
Internt mudderkast i DNB og trusler mod Redox
I timerne efter hændelserne i Nyhavn har Sandy Steen Kristensen og andre fra DNB haft travlt med at gøre Jørgen Grønhøj til syndebuk for fiaskoen. Dette er på trods af, at han var den eneste fra DNB, der dukkede op ved Mindeankeret.
Utallige steder på Facebook harcelerer nazisterne over Jørgen Grønhøjs påståede uduelighed. (Foto: screenshot fra Facebook)
Da Redox ringede til Sandy Steen Kristensen for at få en kommentar til dagens begivenheder, udviklede det sig til grove trusler mod Redox’ ansvarshavende redaktør.
Prøv at hør her, dit liv er på spil makker. Du behøver ikke at være bekymret for mig, jeg har masser af serber venner.
Sandy Steen Kristensen fortsatte herefter truslerne, og gjorde dem mere konkret.
Du er slet ikke klar over, hvem det er, du snakker med, det kan jeg da godt regne ud. Jeg er ligeglad med at troppe op på dit matrikelnummer mand, med en maskinpistol […] Og tager gerne ti år i fængsel for det
Til højre ses Sandy Steen Kristensen på Nørreport den 4. februar 2018. (Foto: privat)
Sandy Steen Kristensen ville derudover ikke udtale sig. Redox kan dog konstatere, at han har været i København. Hvorfor han ikke deltog i sin egen demonstration, eller hvorfor fiaskoen skulle være Jørgen Grønhøjs skyld, kunne vi heller ikke få svar på.
","Dagens demonstration blev en af de største fiaskoer for den danske nazibevægelse i mange år. Igennem flere måneder havde Det Nordiske Broderskabs (DNB) leder, Sandy Steen Kristensen, forsøgt at samle opbakning til en markering i København. Men da dagen kom, blev han selv væk fra demonstrationen, og kun to nazister dukkede op. Ingen demonstration i …
",Redox,['Nyheder']
0,3928,https://redox.dk/nyheder/pressenaevnet-kritiserer-redox-4/,2021-02-17 17:32:36,2021-02-17 17:32:36,Pressenævnet kritiserer Redox,"I en artikel fra juni 2020 omtalte Redox en navngiven persons politiske tilhørsforhold og personens Facebook-kommentar til hærværk mod en cafe. I artiklen står der blandt andet, at personen tilhørte den yderste højrefløj og havde stiftet et højreradikalt netværk i Danmark.
Personen klagede til Pressenævnet over, at Redox har bragt ukorrekte oplysninger om ham og ikke gav ham mulighed for at forholde sig til de skadelige og krænkende udsagn, inden artiklen blev bragt.
Pressenævnet kritiserer Redox for ikke at give personen mulighed for at komme med sine bemærkninger til de krænkende oplysninger.
Pressenævnet har pålagt os at bringe ovennævnte meddelelse. Hele kendelsen fra nævnet kan læses på: www.pressenaevnet.dk.
","I en artikel fra juni 2020 omtalte Redox en navngiven persons politiske tilhørsforhold og personens Facebook-kommentar til hærværk mod en cafe. I artiklen står der blandt andet, at personen tilhørte den yderste højrefløj og havde stiftet et højreradikalt netværk i Danmark. Personen klagede til Pressenævnet over, at Redox har bragt ukorrekte oplysninger om ham og …
",Redox,['Nyheder']
0,4185,https://redox.dk/nyheder/kortlaegning-hoejrefloejens-bloggerkonge-har-brudt-fotografer-og-mediers-ophavsret-tusind-gange/,2021-10-20 13:36:31,2021-10-20 13:38:31,Kortlægning: Højrefløjens bloggerkonge har brudt fotografer og mediers ophavsret tusind gange,"De fleste, der har beskæftiget sig med den yderste højrefløj det seneste årti, kender navnet Kim Møller. Han har siden 2003 drevet bloggen Uriasposten, der er et centralt samlingspunkt for den nationalkonservative bevægelse. Dér kommenterer han på dagsaktuelle historier fra både massemedier og sociale medier.
Men i sit bloggerarbejde overskrider han jævnligt pressefotografer og privatpersoners ophavsret og bruger deres fotos uden tilladelse. I gennemsnit er det sket en gang om ugen i de 18 år Kim Møller har blogget på Uriasposten.
Redox har gennemført en omfattende kortlægning af Kim Møllers brud på ophavsretten. Gennemgangen af samtlige blogposts på Uriasposten fra sommeren 2003 indtil sommeren 2021 viser, at han i mere end 1.000 tilfælde bruger fotos, der er taget fra medier, blogs og sociale medier. Redox har været i kontakt med en lang række af ophavsretshaverne, der alle understreger, at de ikke har givet Kim Møller lov til at bruge billederne.
Af de cirka 1.000 tilfælde stammer cirka 700 fra større danske, svenske og norske mediehuse. De resterende fotos er taget fra privatpersoner, organisationer, partier, fotodatabaser samt medier udenfor Skandinavien.
“Jeg har været i chefstilling på avisen siden 2013 og kan ikke huske, at de nogensinde har spurgt om lov. Hvis de havde spurgt havde jeg sagt nej. Jeg er altså 99,9 procent sikker på, at de ikke har fået vores tilladelse til at publicere de billeder som Sydsvenskan har ophavsret til,” siger Jonas Kanje, der er chefredaktør på dagbladet Sydsvenskan. I syv tilfælde har Uriasposten bragt fotos, der er taget fra den skånske avis.
“Systematisk misbrug”
Redox har været i kontakt med en lang række andre af de medier, der øjensynligt har fået deres ophavsret krænket af Uriasposten og Kim Møller. Flere ønsker af “forhandlingshensyn” ikke at udtale sig til citat, men bekræfter at billederne er brugt uden tilladelse. Flere medier er ikke vendt tilbage på Redox’ henvendelser.
1. oktober bragte Kim Møller et blogindlæg, som han efterfølgende har slettet. I det skrev han:
“Et lille email fra DR Jura, at gå til weekenden på. Et ukonkret ‘du overtræder vores copyright, fix det ellers…’, som jeg vanskeligt kan gøre noget ved, udover en bloc at slette alt relateret til kritik af DR. Jeg beder om konkrete eksempler, og tager de nødvendige skridt. Jeg har virkelig ikke brug for mere juristeri.”
Efterfølgende har Kim Møller slettet en lang række fotos og tidligere blogposts fra Uriasposten.
Kim Møller (t.h.) i selskab med Claus Christensen, der stod bag det antisemitiske website ‘Dagens Blæser’ efter Scandza Forum i efteråret 2019.
Redox har forelagt sagens omfang for Vibeke Borberg, der er advokat med speciale i ophavsret. Hun siger:
“Jeres opgørelse tyder på, at der er sket en ophavsretlig krænkelse ca. 1 gang om ugen i den tid, Uriasposten har eksisteret (1000 gange på 18 år). Det kan efter omstændighederne karakteriseres som et systematisk misbrug af andres rettigheder. Det må anses som en skærpende omstændighed, at der er tale om en blog, der udøver medielignende aktiviteter, og som derfor bør eller burde være bekendt med ophavsretslovens ret ukomplicerede rettighedsregler.”
Fra Pressefotografforbundet siger formand Sisse Stroyer:
“Pressefotografforbundet har altid kæmpet for fotografernes ophavsret og vi opfordrer til, at man som fotograf værner om den.”
Omfattende lovovertrædelser
Redox har som nævnt gennemgået samtlige blogposts på Uriasposten fra starten i sommeren 2003 til og med 1. juni 2021. På de 18 år har bagmanden Kim Møller – ifølge vores optælling – bragt fotos, som han øjensynligt har kopieret og brugt uden tilladelse i cirka 1000 tilfælde.
Det er først og fremmest større medier, der er ramt. Her har Redox fundet 730 eksempler.
De fordeler sig således:
– Berlingske: 8
– BT: 16
– DK4: 12
– DR: 243
– Ekstra Bladet: 32
– Expressen: 7
– Jyllands-Posten: 12
– Kanal 5: 27
– NRK: 20
– Politiken: 29
– SVT: 81
– TV2 (inkl. TV2-regionerne): 219
– TV3: 17
– Jysk Fynske Medier: 7
Har tabt tidligere
De mange overtrædelser af ophavsretsloven har stået på i en årrække, selvom Kim Møller i flere tilfælde har været involveret i sager, hvor ophavshaverne har kontaktet ham eller lagt sag an.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Redox er bekendt med ihvertfald fire tidligere sager, den tidligste fra 2007, hvor Kim Møller som følge af sine ophavsretskrænkelser har måttet indgå forlig eller tabt retssager og efterfølgende betalt erstatning.
Kim Møller har ikke reageret på Redox interviewforespørgsler i forbindelse med denne artikel. Men i forbindelse med en tidligere ophavsretssag skrev han i et blogindlæg:
“Generelt forsøger at jeg altid at trække det i langdrag. For modstanderne er det reelt en politisk kamp, og der er ingen grund til at ryste i bukserne, blot fordi de føler sig stødt over en omtale her på siden.”
","De fleste, der har beskæftiget sig med den yderste højrefløj det seneste årti, kender navnet Kim Møller. Han har siden 2003 drevet bloggen Uriasposten, der er et centralt samlingspunkt for den nationalkonservative bevægelse. Dér kommenterer han på dagsaktuelle historier fra både massemedier og sociale medier. Men i sit bloggerarbejde overskrider han jævnligt pressefotografer og privatpersoners …
",Redox,['Nyheder']
0,648,https://redox.dk/nyheder/for-friheds-forsoeg-paa-at-bygge-en-folkebevaegelse-slog-fejl/,2015-08-07 19:23:16,2020-11-23 14:44:45,For Friheds forsøg på at bygge en folkebevægelse slog fejl,"Pressenævnet har udtalt kritik af artiklen
Siden 19. januar har netværket ‘For Frihed’ hver mandag marcheret i det centrale København under paroler mod ‘den snigende islamisering af Vesten’. Med tilsyneladende moderate paroler har de forsøgt at skabe en bred folkebevægelse. Forsøget er dog slået fejl og i stedet er For Frihed blevet samlingsplads for de mest yderligtgående racistiske og nazistiske organisationer i Danmark.
Over 23 mandage har For Frihed, der indtil marts kaldte sig Pegida eller Pegidadk, samlet cirka 40-50 personer hver uge. Den første demonstration samlede 240 deltagere, men derfra gik det ned ad bakke og siden februar har de kun en gang samlet mere end 50 deltagere. Det hidtil laveste deltagerantal er 23.
Nysprog på den nationalkonservative scene
For Frihed gentager mandag efter mandag, at forsamlingen ikke er racistisk og påstår i samme åndedrag selv at kæmpe mod racisme. Blandt initiativtagerne og de faste deltagere er mange dog personer med tæt tilknytning til kendte og selverklærede racistiske grupperinger. Det efterlader spørgsmålet: Er Pegida ikke racister?
For Frihed har, i lighed med andre nationalistiske grupperinger, taget new speak (nysprog, red.) til sig i deres kommunikation.
Hos For Frihed ses nysproget i deres anvendelse af symboler, sange og paroler, der normalt associeres med en langt mere midtersøgende og, endda, venstreorienteret politik.
Pegida skilter således til deres mandagsdemonstrationer med slagord som fx “For Ligestilling” og “Nej til vold og racisme”. På deres skilte og bannere er der malet en variation over symbolet “hagekors i skraldespand” – i stedet for blot afbilde hagekorset afbildes bl.a. også AFA-logoet og symbolet for Islamisk Stat. Samme symbol bruges også på For Friheds facebookside. Ved mange af demonstrationerne synger forsamlingen Nordal Griegs “Kringsatt av Fiender”, der ellers traditionelt bruges af den antifascistiske bevægelse herhjemme.
Talerne ved For Friheds demonstrationer handler ofte om at bevare frihed og skabe tryghed. Fraserne om frihed og tryghed kommer i samme åndedrag, som der opfordres til at begrænse friheden for dem, som For Frihed opfatter som en trussel. Talerne har altid et “men”: at friheden og trygheden er truet af islam og muslimer.
Jørgen Karsten Sinkovits (med skiltet) og Jonas Holtet Bolvig omringet af politi ved For Friheds demonstration den 23. marts 2015.
For Frihed forsøger gennem anvendelsen af symbolik og paroler, der ellers kendes fra den modsatte ende af det politiske spektrum, at give deres antimuslimske holdninger et spiseligt udtryk. Forsøget på at skabe denne kobling virker som et forsøg fra For Friheds side, på at understøtte deres påstand om at forsamlingen dels ikke er racister og dels at de er begyndelsen til en folkelig bevægelse. Vurderet på antal kan det sidste hurtigt afvises. Vurderet på hvem deltagerne er, er konklusionen en helt anden.
Kendte racister og nazister ved For Friheds demonstrationer
I indkaldelserne til For Frihed danske demonstrationer, gøres der meget ud af at understrege at talerne og deltagerne ikke er racistiske. Alligevel er der blandt de faste deltagere flere personer, der er kendt fra nynazistiske og racistiske organisationer.
Vi har valgt at fremhæve en række af de interessante personer ved For Friheds mandagsdemonstrationer. Billedet der viser sig, er langt fra det skønmaleri om almindelige ‘bekymrede danskere’, som Nicolai Sennels så ihærdigt prøver at male.
For Frihed er, som nedenstående oversigt dokumenterer, et sammenrend af folk fra den yderste højrefløj. Manifestationerne er blevet et forum hvor Dansk Folkeparti-støtter, nationalkonservative, rabiate racister, voldsmænd og nazister mødes og dyrker deres fælles had til muslimer.
Nicolai Sennels livestreamer fra For Friheds demonstration den 25. maj 2015 med sin hjemmelavede selfiestang.
Nicolai Sennels er initiativtageren bag For Frihed. Han fremstår som det primære ansigt udadtil. Nicolai Sennels er ansat som skolepsykolog i Københavns Kommune. Han har tidligere været byråds- og folketingskandidat for Dansk Folkeparti i henholdsvis Lollands Kommune og Sjællands Storkreds. Sennels har også været fast skribent på den højreorienterede og islamofobiske blog Uriasposten.
Han har flere gange gjort sig bemærket med stærkt antimuslimske som f.eks. ved at omtale muslimer som “en kræft, der allerede gnaver på alle vital dele af vores samfund” samt følgende citat: “Som […] psykolog […] kom [jeg] til den konklusion, at islam og muslimsk kultur har visse psykologiske mekanismer, som skader folks udvikling og øger kriminel opførsel”.
Jørgen Karsten Sinkovits (t.v.) og og Christian Frei fulgtes hjem efter For Friheds demonstration den 4. maj 2015.
Christian Frei optræder i flere sammenhænge som talsmand for For Frihed og har ageret taler ved nogle af demonstrationerne. Christian Frei og Nicolai Sennels udgør den absolutte kerne i For Frihed.
Christian Frei har også bånd til Dansk Folkeparti. Under Folketingsvalget 2015, var Christian Frei med til at opsætte valgplakater og uddele valgmateriale for Peter Skaarup. Han deltog også i Dansk Folkepartis valgfest på Christiansborg og optrådte efterfølgende i Aftenshowet i et indslag om DF’s vælgere.
Jørgen Sinkovits er en af de faste deltagere ved For Friheds demonstrationer. Han har et nært forhold til Nicolai Sennels og har blandt andet ageret chauffør når Sennels skulle transporteres frem til Axeltorv.
Jørgen Karsten Sinkovits pacificeres af politiet ved For Friheds demonstration den 23. marts 2015.
Jørgen Sinkovits var til For Friheds demonstration den 23. marts 2015, involveret i en voldelig konfrontation med nogle moddemonstranter. Jørgen Sinkovits kom op og toppes med en antiracist, hvorefter han begyndte at slå og sparke løs. Politiet greb hurtigt ind og pacificerede ham. På videomateriale som Redox er i besiddelse af, fremgår det blandt andet, at han under tumulten slår en civilklædt betjent i hovedet.
Nicolai Bansø Boesen med solbriller og Philip Traulsen i grå trøje ved For Friheds demonstration den 27. april 2015.
Nicolai Bansø Boesen og Philip Traulsen er gamle kendinge fra den yderste højrefløj i Danmark og er en del af den faste Pegida-skare. De opsøger gerne konfrontationer og har været aktive i Dansk Front, Frie Danske Nationalister, Danmarks Nationale Front, Danskernes Parti og Danish Defence League.
Efter For Friheds demonstration den 27. april 2015, var Nicolai Bansø Boesen og Philip Traulsen involveret i et voldeligt sammenstød. Efter demonstrationen var de på vej væk i et S-tog, hvor de stødte på tre antifascister. Herefter udviklede situationen sig til vold. Politiet var hurtigt på stedet og anholdte alle de involverede.
Philip Traulsen og bag ham Nicolai Bansø Boesen bliver anholdt efter For Friheds demonstration den 27. april 2015.
Både ved Ungdomshusets rydning på Nørrebro den 1. marts 2007 og ved Stop Islamiseringen Af Danmarks demonstration den 21. oktober samme år, blev Nicolai Bansø Boesen og Philip Traulsen præventivt anholdt, fordi politiet mente, at de var på vej i slagsmål. De to deltog iøvrigt begge ved det militante nazinetværk Blood & Honours koncert ved Amnitzbøll udenfor Kolding i april 2008.
Philip Traulsen og Nicolai Sennels hilser på hinanden ved For Friheds demonstration den 23. marts 2015.
Jonas Holtet Bolvig var i lang tid en fast del skaren omkring For Frihed. Jonas Holtet Bolvig har tidligere deltaget ved demonstrationer af Stop Islamiseringen af Danmark og Danish Defence League. Til For Frihed har han primært fulgtes med Nicolai Bansø Boesen og Philip Traulsen. Redox har tidligere dokumenteret, at Jonas Holtet Bolvig har en hagekorstatovering på siden af kroppen.
Jonas Holtet Bolvig holdes tilbage af en betjent ved For Friheds demonstration den 23. marts 2015.
Den 16. marts 2015 slog Jonas Holtet Bolvig en antiracistisk moddemonstrant i hovedet ved en Pegida-demonstration.
Det skete da moddemonstranten gik ind på Axeltorv og råbte af For Frihed. Jonas Holtet Bolvig er derefter hurtig til at angribe og slår moddemonstranten i hovedet. Historien bekræftes af Redox’s egen fotograf og en anden kilde der var til stede ved demonstrationen.
Her slår Jonas Holtet Bolvig en moddemonstrant i hovedet ved For Friheds demonstration den 16. marts 2015.
Jonas Holtet Bolvig udtaler til Redox at han blot skubbede demonstranten i hovedet. Han fortæller også, at han har afsonet en dom de sidste fire måneders tid og at det er årsagen til at han har været fraværende fra For Friheds demonstrationer.
Andreas Place Lemvigh Larsen (i camouflagebukser) og Sebastian Skallsø ankommer til For Friheds demonstration den 16. marts 2015.
Sebastian Skallsø og Andreas Place Lemvigh Larsen er venner og deltager i For Friheds demonstrationer sammen. Under demonstrationerne går de primært sammen med Nicolai Bansø Boesen, Philip Traulsen og Jonas Holtet Bolvig. De har flere gange fulgtes med denne kerne til og fra demonstrationerne.
På det seneste har Sebastian Skallsø iført sig sorte motorcykelhandsker, der har hårde plastik knoer, ved demonstrationerne. Dette er til trods for at han bruger S-toget som transportmiddel til og fra demonstrationerne.
På hans offentligt tilgængelige Facebookside har Sebastian Skallsø blandt andet publiceret et billede af et jernkors med teksten “14-88”. 14-88 er en nazistisk talkode, hvor 88 står for Heil Hitler.
I læderjakken ses Jakob “Arne” Winther Nielsen ved For Friheds demonstration 25. maj 2015.
Jakob “Arne” Winther Nielsen har også været med siden starten af For Frihed. Han er ikke tidligere set i højreradikale sammenhænge, men har ved For Frihed-demonstrationerne blandt andet fulgtes med kredsen af organiserede nynazister. Jakob “Arne” Winther Nielsen tilhører et miljø af unge mennesker, heriblandt en del punkere og metallere, der hænger ud og drikker øl i Kongens Have og på Nytorv i København. Igennem dette miljø omgås han blandt andet unge med berøring med det venstreorienterede miljø.
Nazisten André Eiby ved For Friheds demonstration den 16. marts 2015.
I januar 2014 stod nazisten André Eiby bag en demonstration under navnet “Gi’ på munden i Korsør”. Det var en erklæret voldelig demonstration mod beboere på Motalavej i Korsør, der havde en anden etnisk herkomst end dansk. Samme år deltog han ved to demonstrationer under den nazistiske gruppe Danmarks Nationale Front. Det skabte også en del debat i offentligheden, da han sammen med Morten Storm senere på året, deltog i et arrangement hos Trykkefrihedsselskabet på det bornholmske Folkemøde.
André Eiby var i en periode en flittig deltager i For Friheds demonstrationer. Han var meget aktiv og opsøgende, og var flere gange med til at bære frontbanner og holde megafonen for talere.
Nazisten Michael Brix, der er bosat i Sydhavnen, er medlem af det nazistiske Danmarks Nationale Front. Han deltog blandt andet ved DNF’s demonstration på Christiansborg Slotsplads 10. maj 2014.
Michael Brix (grøn jakke) i DNF’s demonstration på Christiansborg Slotsplads den 10. maj 2015.
Den 8. februar 2014 angreb Michael Brix en person ved en antiracistisk demonstration i Sydhavnen. Demonstrationen var ude og fjerne nazistiske klistermærker fra bydelen, da Michael Brix dukkede op. Overfaldet endte med at han selv blev overmandet og flygtede op i sin lejlighed. Hvorefter han skød efter antiracisterne med et hardball-gevær. Han deltog i For Friheds demonstration den 9. marts 2015. Nogle tilskuere råbte antiracistiske slagord mod forsamlingen og Michael Brix kvitterede med at heile af dem.
Her ses Michael Brix heile ved For Friheds demonstration den 9. marts 2015. Grafikken stammer fra Facebook.
 
Den tidligere socialdemokrat Carsten Thrane ved For Friheds demonstration den 29. juni 2015.
Carsten Thrane er tidligere socialdemokrat, men er nu landet hos Dansk Folkeparti, og opfordrede på sin Facebook-profil folk til at stemme på Kristian Thulesen Dahl ved FV15.
Oprindeligt var han initiativtager til den danske afdeling af Pegida. Han trak sig dog fra initiativet, før den første demonstration. Selvom han ikke organisatorisk har noget med Pegida og For Frihed at gøre, har han alligevel deltaget ved flere af demonstrationerne. Carsten Thrane poserer også på et billede med Dan Park på sin facebookprofil.
Kristian Kjærullf (i kørestol) og Lars Martin Erichsen ved For Friheds demonstration den 11. maj 2015.
Lars Martin Erichsen og Kristian Kjærullf har også deltaget i demonstrationerne. De er henholdsvis nuværende og tidligere medlem af det nynazistiske Danskernes Parti.
Kristian Kjærulff meldte sig sidste år ud af Danskernes Parti efter at have fået smadret sin bil. Det er dog tydeligt at Kjærullf stadig nærer sympati for sagen og plejer omgang med sine gamle kammerater. Dette er til trods for, at Kjærulff uopfordret henvendte sig til Redox for at meddele, at han var stoppet som politisk aktiv. Med egne ord ville Kjærulff ikke længere “deltage i noget som helst”.
I midten, bærende på banneret, ses Lars Martin Erichsen fra Danskernes Parti ved For Friheds demonstration den 29. juni 2015.
Lars Martin Erichsen har før været i offentlighedens søgelys, for at skrive rabiate og voldsforherligende indlæg på Facebook. Således skrev han i 2013 på sin Facebook-profil “Jeg er gået i gang med at polere mine støvler. De skal være fine og skinnende. Klar til den dag jeg forhåbentlig får mulighed for at sparke en landsforrædder eller et muslimsvin, hårdt i pæren.”
Og til en artikel kommenterede han “KKK skal på banen igen. Sådan en pissefræk n*****-snude skal satme op og dingle” (censureret af Redox).
Fra venstre ses Brian Jensen fra Danskernes Parti sammen med Nicolai Boesen. Nicolai er her i gang med at fotografere moddemonstranter ved For Friheds demonstration den 30. marts 2015. Begge har en fortid i bl.a. Dansk Front.
Eyvind Kristian Dekaa (forrest i rød jakke) filmer ved For Friheds demonstration den 4. maj 2015.
Eyvind Kristian Dekaa er fast amatørfotograf og -filmfotograf ved demonstrationerne. Hans aktivitet begrænser sig ikke bare til mandagene. Han har også hjulpet med at producere et videointerview, som blev lagt op på For Friheds Youtube-kanal.
Her ses Christian Frei og Tania Groth. Tania er fast deltager og holder ofte taler ved demonstrationerne.
Her er det Torben Mark Pedersen med kamera ved For Friheds demonstration den 25. maj 2015.
Politikeren Torben Mark Pedersen, der er medlem af Trykkefrihedsselskabets bestyrelse, er også fast deltager ved demonstrationerne. Han har flere gange fotograferet moddemonstranter. Nogle af Torben Mark Pedersens billeder er efterfølgende endt på Uriasposten.
Peter Seier Christensen (i lysegrå jakke) ved Pegida Sveriges demonstration i Malmø den 27. juni 2015. (Fotograf: Victor Pressfeldt)
De seneste måneder har Peter Seier Christensen bevæget sig ind i inderkredsen af For Frihed-bevægelsen. Han har holdt tale ved søsterorganisationen Pegida Sveriges demonstration i Malmö. Endvidere bruger han sin offentlige facebookside som platform for sine debatindlæg, der især kredser om indvandring og venstrefløjen. I starten af juli deltog han i den nationalkonservative endagsfestival Mosbjerg Folkefest i Østjylland.
Peter Seier Christensen sidder i bestyrelsen for Det Konservative Folkeparti i Hørsholm i Nordsjælland. Han førte i foråret valgkamp for partiets lokale folketingskandidat Pernille Vermund, men hun kom ikke ind.
Dan Park (med hue og plasticpose) holder For Friheds banner ved demonstrationen 23. marts 2015.
Den svenske nazisympatisør Dan Park, har også deltaget i For Friheds demonstrationer i København. Dan Park skabte stor medieomtale både i Sverige og Danmark, da hans racistiske plakater blev forbudt i Sverige. Trykkefrihedsselskabet inviterede ham blandt andet til at udstille på Christiansborg. Dan Parks nazistiske sympatier er tydelige.
Her optræder Dan Park på et billede med ungarske nazister fra Blood & Honour.
Jakob “Arne” Winther Nielsen og Eyvind Kristian Dekaa har ikke ønsket at udtale sig. Nicolai Sennels, Christian Frei, Jørgen Karsten Sinkovits, Philip Traulsen, Nicolai Bansø Boesen, Sebastian Skallsø, Andreas Place Lemvigh Larsen, André Eiby, Michael Brix, Carsten Thrane, Lars Martin Erichsen, Kristian Kjærullf, Tania Groth, Torben Mark Pedersen, Peter Seier Christensen og Dan Park har ikke besvaret vores henvendelser.
Ligger du inde med yderligere oplysninger om For Frihed eller personerne, der deltager i For Friheds demonstrationer, så hører vi gerne fra dig. Skriv en mail til redox@redox.dk, alle informationer har interesse. 
","Pressenævnet har udtalt kritik af artiklen Siden 19. januar har netværket ‘For Frihed’ hver mandag marcheret i det centrale København under paroler mod ‘den snigende islamisering af Vesten’. Med tilsyneladende moderate paroler har de forsøgt at skabe en bred folkebevægelse. Forsøget er dog slået fejl og i stedet er For Frihed blevet samlingsplads for de …
",Redox,['Nyheder']
0,3139,https://redox.dk/nyheder/nye-borgelige-medlemmer-danmark-er-midt-i-en-borgerkrig/,2019-05-21 13:02:03,2019-05-21 13:31:39,Nye Borgerlige-medlemmer: Danmark er midt i en borgerkrig,"Phillip Brandt der er Folketingskandidat for Nye Borgerlige i Rønnekredsen delte den 9. september 2017 et opslag med overskriften ”FREDSTID??”. Efterfulgt af: ”Hvilken planet lever den tåbe på?”.
Det er politiforbundets formand Claus Oxfeldt, som Phillip Brandt kalder en tåbe i opslaget, fordi han i en artikel fra DR påpeger, at Danmark er i en fredstid og derfor mener, at det ville være udansk at sætte militær ind i gaderne. Phillip Brandt er uenig og skriver:
”Realiteten er, at freden er forbi – krigen ER begyndt. Derfor er det naturligvis på høje tid, at Forsvaret sendes i arbejdstøjet.”
Philip Brandts Facebook opslag fra den 9. september 2017. Screenshot.
I et facebookopslag fra den 31. juli 2018 skriver Phillip Brandt igen om, at Borgerkrigen er startet . I opslaget er der linket til en artikel om en amerikansk mand, der er sigtet for at have antændt en række brænde i det sydlige Californien, og Phillip Brandt skriver: 
”Allahu akbar, motherfucker! Borgerkrigen er startet for længst. De fleste er bare for naive eller ligeglade til at indse det.”

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Herefter går der ikke længe før, Phillip Brandt igen råber vagt i gevær og mener, at militæret skal sættes ind på Nørrebro: 
”Sæt militæret ind på Nørrebro nu – det bliver alligevel nødvendigt om kort tid, når der er kommet tilstrækkeligt med uskyldige borgeres lig på bordet.”
Sådan skrev han den 22. september på Facebook i fbm.  et opslag, han delte fra Nye Borgelige, som bl.a. gav indvandring og de ’uintegrerbare’ udlændinge skylden for de banderelaterede skyderier, der foregik i samme periode.
Partilederen, Pernille Vermund liker selv Phillip Brandts opslag om at sætte militæret ind på Nørrebro:
Således skrev folketingskandidaten den 22. september 2018, da han delte et af Nye Borgerliges Facebook-opslag. Screenshot.
Allerede d. 23. august 2018 er Phillip ved tasterne igen og denne gang for at varsle, at borgerkrigen også er på vej til Sverige, hvis ikke Sverigedemokraterna får massiv opbakning ved valget d. 9. september 2018. . Han skriver bl.a sådan på Facebook:
”Det kommende valg er sidste skud i bøssen inden borgerkrigen, Jönsson & co.!”. ”Systemsverige burde kraftedeme skamme sig over at køre en ellers stolt nation direkte i hegnet på denne ydmygende måde. ”
Michael Bischoff fra NB: Alene i 2018 har der været flere skudepisoder end under hele Danmarks besættelse
Phillip Brandt er ikke det eneste Nye Borgerlige medlem, der mener at der er borgerkrig i Danmark. I et opslag den 22. september 2018 postede Nye Borgerliges lokalbestyrelsesmedlem Michael Bischoff et billede på Facebook med teksten:
”Borgerkrig i Danmark! Alene i 2018 har der været flere skudepisoder end under hele Danmarks besættelse 1940-1945 ”Venstre-Regeringen er ude af stand til at sikre danskernes sikkerhed Tag jeres afsked og udskriv valg NU”
Til billedet hørte der et opslag, hvor Michael Bischoff slår fast, at der er regulær borgerkrig i det indre København. Her påstår han ligesom på billedet, at der skulle have været flere skudepisoder i 2018 end under hele besættelsen fra 1940-1945. 
Ifølge Michael har venstre-regeringen svigtet, fordi de, som han siger, ’importerer’ ’tusindvis af nye potentielle ‘soldater’ til landet’ og alene har valgt at sikre sig selv på Christiansborg med det han bl.a. kalder ”Koranklodser” eller ”Muhamedanerklodser”.          
Michael Bischoff liker her en kommentar på sit opslag, fra en der mener, at Danmark stadig af besat af en ny besættelsesmagt. 
Michael Bishoff delte den 22. september 2018 et opslag på Facebook, hvor han bl.a. påstod, at der i 2018 havde været flere skudepisoder, end der var under den nazistiske besættelse. Screenshot.
Danmark i krig, fjenden er de såkaldte ’nydanskere’
Et andet Nye Borgerlige-medlem der påstår at Danmark er midt i en borgerkrig er Bill Malmgren. Han er kredsformand for Nye Borgerlige i Frederikssundkredsen og var kandidat for partiet til Halsnæs byråd og regionsrådet i Region Hovedstaden ved kommunalvalget i 2017. I august 2017 delte han et opslag med overskriften ”Danmark i krig”, skrevet af Peter Quistgaard.
I opslaget hævdes det, at Danmark er midt i en borgerkrig og han undrer sig over, at borgerne i Danmark ikke viser, at de er klar til at slås for Danmark. Han raser mod indvandrere, som han anser som fjenden i krigen:
”for vi ved jo alle, hvem fjenden reelt er – nemlig mange af de såkaldte ”nydanskere”, der de seneste 40 år er kommet til vort land. Og disse mennesker er i min optik ikke danskere, og bliver det aldrig. Deres kultur og religion vil nemlig aldrig kunne forenes med et demokratisk samfund som vores.”
Dette citat efterfølges af en allegori, hvor folk af en anden race eller kultur sammenlignes med syge kvæg, der skal fjernes fra resten af kvægbesætningen for, at denne kan forblive sund.
”Trods det vedbliver venstrefløjen med at gentage sit klassiske mantra: – Folk bør ikke dømmes ud fra deres race eller kultur. Øh, hvis der opstår sygdom blandt en kvægbesætning, vil landmanden straks fjerne de syge dyr, således at resten af besætningen kan forblive sund. Hvis han ikke gør det, går alle dyrene til grunde.”
Således så det ud, da Nye Borgerliges kredsformand i Frederikssund den 6. august 2017 delte en anden Facebook-debattørs opslag om borgerkrig i Danmark. Screenshot.

Hverken Philip Brandt, Michael Bishoff eller Bill Malmgren har besvaret Redox’ henvendelser. Det har pressechef Lars Kaaber heller ikke.

","Phillip Brandt der er Folketingskandidat for Nye Borgerlige i Rønnekredsen delte den 9. september 2017 et opslag med overskriften ”FREDSTID??”. Efterfulgt af: ”Hvilken planet lever den tåbe på?”. Det er politiforbundets formand Claus Oxfeldt, som Phillip Brandt kalder en tåbe i opslaget, fordi han i en artikel fra DR påpeger, at Danmark er i en …
",Redox,['Nyheder']
0,577,https://redox.dk/nyheder/ny-alliance-mellem-forladte-nazigrupper/,2013-09-01 10:00:00,2022-07-14 00:26:04,Ny alliance mellem forladte nazigrupper,"Siden 1994 har Danmarks Nationalsocialistiske Bevægelse (DNSB) holdt til på Hundige Strandvej 153 i Greve syd for København. De seneste år har partiet levet en stilfærdig tilværelse og øjensynligt gjort en dyd ud af ikke at provokere naboerne mere end højst nødvendigt. Det har blandt andet betydet, at området omkring naziborgen stort set har været frit for nazipropaganda på trods af, at der ofte færdes nazister.
Et nyt samarbejde mellem DNSB og Danmarks Nationale Front (DNF) har dog brudt idyllen i parcelhuskvarteret ved Hundige Strand. Lørdag den 22. juni ankom en gruppe på ni personer fra DNF til Hundige Station. På den små to kilometer lange strækning fra stationen og ned til naziborgen blev alle lygtepæle og vejskilte overklistret med DNF-klistermærker. Gruppen af DNF-medlemmer var på vej til DNSB’s sommersolhvervsfest, der markerede den foreløbige kulmination på mere end et års tilnærmelser mellem de to organisationer.
Morten Guldborg (t.v.) ankommer til DNSB’s solhvervsfejring, juni 2013. (Foto: Redox)
Michael Brix (yderst t.v.), Oliver Cox, Nadiya Vasylenko og to andre DNF’ere ankommer til DNSB’s solhvervsfejring, juni 2013. (Foto: Redox)
To års optakt
Det nye samarbejde mellem DNF og DNSB er afslutningen på flere års offentlig konflikt mellem de to organisationer. Konfliktens udgangspunkt var, at DNSB omkring 2008 mente, at DNF var en useriøs organisation, der hovedsageligt bestod af alkoholiserede Blood & Honour-medlemmer. Det var især folkene omkring Jonni Hansen og Daniel Carlsen, som stod for angrebene på DNF, der foregik på DNF’s internetforum såvel som DNSB’s eget.
Med Carlsen-fløjens exit fra DNSB blev muligheden for et tæt samarbejde mellem organisationerne forbedret markant. Et af de første arrangementer, hvor de to grupper blev set sammen, var den 11. juni 2011, hvor cirka 30 nazister var samlet på stranden ved Rungsted. Her havde DNF inviteret til grillfest. Blandt deltagerne var Henrik Jarsbo, der på det tidspunkt spillede en central rolle i DNSB, og som i tiden efter festen var et vigtigt bindeled i samarbejdet mellem de to organisationer. Året efter, i 2012, gennemførte DNF endnu en sommerfest. Her deltog en større delegation fra DNSB iført ens t-shirts fra nazipartiets daværende husorkester, Ravnebanner. To uger inden havde en gruppe DNF’ere deltaget i DNSB’s sommersolhvervsfest i Greve.
Forladt af Carlsen
Samarbejdet mellem DNF og DNSB kommer på et tidspunkt, hvor begge grupper gennem længere tid har været i defensiven rent organisatorisk. I april 2011 blev DNSB forladt, og efter nogens mening forrådt, af den unge Daniel Carlsen, da han forlod DNSB med en hård, offentlig kritik af partilederen Esben Rohde Kristensen. Daniel Carlsen stiftede kort tid efter Danskernes Parti, og med sig tog han hovedparten af de aktive medlemmer i DNSB. Nazipartiet stod handlingslammede tilbage med en inderkerne bestående af to håndfulde primært sjællandske medlemmer. DNSB fik dog en lille saltvandsindsprøjtning, da en håndfuld tidligere medlemmer af White Revolution Denmark gik ind i nazipartiet.
White Revolution Denmark var en lille nazistisk gruppe, der primært eksisterede på internettet. Gruppen, der nåede at eksistere mindre end et halvt år, nåede at holde et par arrangementer af social karakter i løbet af 2011 med fem-ti deltagere.
På samme tid var også Danmarks Nationale Front i krise. Organisationen, der i praksis var Dansk Fronts arvtager i København, oplevede, at talsmanden Lars Agerbak blev varetægtsfængslet for overtrædelse af den grove våbenparagraf. Kort tid efter sin løsladelse forlod han Danmark og flyttede til Rusland. DNF søgte derefter mod Danskernes Parti, men samarbejdet blev kortvarigt.
På et Danskernes Parti-møde i København i august 2012 blev et medlem af DNF irettesat af Daniel Carlsen, angiveligt på baggrund af vedkommendes tatoveringer og tøj, der ifølge Carlsen ikke var forenelige med Danskernes Parti. DNF’erne forlod mødet, og optrinnet resulterede i en åben konflikt mellem DNF og Danskernes Parti. En lille gruppe DNF’ere valgte dog at bakke op om Daniel Carlsen og forlod organisationen til fordel for Danskernes Parti.
I samme periode mistede DNF en anden lille, men central gruppe medlemmer til Danish Defence League. En af disse var Philip Traulsen, der blev talsmand for DDL i foråret 2012. Tilbage i DNF er nu kredsen omkring det centrale medlem Oliver Cox og en gruppe tidligere Blood & Honour-folk. De mere “moderate” kræfters exit fra DNF til fordel for Danskernes Parti og Danish Defence League har åbnet op for en mere rendyrket nazistisk linje. Det udmønter sig bl.a. i samarbejdet med DNSB, men også en nazificering af organisationens æstetik og retorik.
DNF på Rådhuspladsen under demonstration mod moskeer. Fra venstre ses Tim Nielsen (lyseblå trøje), Oliver Cox og Niels Erik Clausen (begge i bomberjakker, solbriller og kasket). Yderst til højre ses Jesper Krogh Sørensen. (Foto: Redox)
DNF på Rådhuspladsen. Oliver Cox ses i midten i sort bomberjakker, solbriller og kasket. I baggrunden, til højre for ham ses Nicolai Boesen fra Danskernes Parti. (Foto: Redox)
DNF genoplivet
I starten af 2013 genoptog DNF sin aktivisme med klistermærkeopsætning og uddeling af løbesedler. Organisationens aktivisme havde indtil da ligget stille i længere tid. Den 18. marts afholdt DNF en medlemsfest, hvor deltagerne havde mulighed for at anskaffe sig organisationens nyproducerede klistermærker og t-shirts med organisationens logo. Aktivismen fortsatte gennem foråret, hvor DNF bl.a. gennemførte flere løbeseddelsuddelinger og aktioner med grafittihærværk i Nordsjælland.
Den 20. april i år deltog en gruppe fra DNF i DNSB’s fejring af Adolf Hitlers fødselsdag i naziborgen i Greve, og halvanden måned senere blev det nye fælles bandprojekt, Legion Dänemark, præsenteret ved en DNF-fest på Amager den 1. juni. Bandet består af tre personer, nemlig de to DNSB-medlemmer Morten Guldborg og Martin Topp Juul Jensen på henholdsvis guitar og bas, samt det unge DNF-medlem Carl Sørensen, der også spiller guitar. En gruppe tyske nazister, der deltog i DNF-festen, omtalte på hjemmesiden Freie Netz Süd bandet på følgende måde: “De symboliserer det stadigt unge samarbejde mellem de to vigtigste nationale grupper i Danmark, DNF og DNSB.”
Hverken Daniel Carlsen eller Carl Sørensen har ønsket at udtale sig til artiklen. Trods gentagende forsøg er det ikke lykkedes at få kontakt til andre af de omtalte personer.
","Siden 1994 har Danmarks Nationalsocialistiske Bevægelse (DNSB) holdt til på Hundige Strandvej 153 i Greve syd for København. De seneste år har partiet levet en stilfærdig tilværelse og øjensynligt gjort en dyd ud af ikke at provokere naboerne mere end højst nødvendigt. Det har blandt andet betydet, at området omkring naziborgen stort set har været …
",Redox,['Nyheder']
0,961,https://redox.dk/nyheder/for-frihed-deltagere-til-nazimarch-i-goteborg/,2017-10-02 10:25:20,2020-10-05 23:13:26,For Frihed-deltagere til nazimarch i Göteborg,"Nordiska Motståndsrörelsen (NMR) samlede lørdag flere hundrede voldsberedte nazister i Göteborg. Iklædt ens sorte uniformer og bevæbnet med trælægter, skjolde og hjelme fremstod de som en paramilitær enhed. De var mødt op til en forsamling udenfor bymidten, og på vej mod demonstrationens startpunkt angreb de politiet. Mange blev anholdt for voldsomt opløb, efter politiet havde slået angrebet tilbage.
Göteborgs gader var samtidig fyldt med antiracistiske moddemonstranter, der blokerede alle veje til og fra demonstrationsruten. Blokaderne og angrebet betød, at politiet stoppede nazisternes videre march, og den annoncerede demonstration fandt derfor aldrig sted.
Jesper Hassel Hansen ses her på vej til nazimarchen i Göteborg. Politiet hev ham om bag afspærringerne, efter han var blevet udpeget af antiracister, der råbte slagord af ham. (Foto: Privat)
De tilrejsende nazister og højreradikale, der ikke var mødt op til forsamlingen, havde derfor ingen steder at gå hen. En af dem var Jesper Hassel Hansen, fast deltager ved For Friheds demonstrationer. Ifølge øjenvidner havde han forvildet sig ind blandt antiracisterne, hvor han blev genkendt.
Jesper Hassel Hansen var indtil for nyligt medlem af Nye Borgerlige, men blev ekskluderet fra partiet efter at have sået tvivl om holocaust i udtalelser til Redox. Det fik dog ikke konsekvenser for hans aktiviteter i For Frihed. Han deltog senest i gruppens demonstration på Nørrebro den 2. september i år. Lørdag opsøgte han så den erklærede nazistiske demonstration i Göteborg.
Dan Park, iført sort hue, deltager her ved lørdagens nazimarch. Han har tidligere deltaget i demonstrationer med både NMR og Svenskarnas Parti og været gæst til et Blood & Honour-arrangement. (Foto: Researchkollektivet Redox)
Den svenske nazist og ”provokunstner” Dan Park var igennem dagen at finde blandt de kampklædte nazister fra NMR. Han er fast indslag ved For Friheds demonstrationer i København, hvor han hyldes som ”modig islamkritisk provokunstner”. Han har flere gange været på talerlisten igennem For Friheds levetid. I Sverige er han dog kendt for at være fast inventar i nazistiske sammenhænge.
Jesper Hassel Hansen ønsker ikke at lade sig interviewe til Redox.dk, men bekræfter dog, at han var i Göteborg i weekenden og forklarer, at han ikke deltog i nazidemonstrationen, da “der var flere årsager til, at det ikke kunne lade sig gøre”.
For Friheds talsperson Tania Groth har ikke reageret på Redox’ gentagne interviewforespørgsler.
","Nordiska Motståndsrörelsen (NMR) samlede lørdag flere hundrede voldsberedte nazister i Göteborg. Iklædt ens sorte uniformer og bevæbnet med trælægter, skjolde og hjelme fremstod de som en paramilitær enhed. De var mødt op til en forsamling udenfor bymidten, og på vej mod demonstrationens startpunkt angreb de politiet. Mange blev anholdt for voldsomt opløb, efter politiet havde …
",Redox,['Nyheder']
0,609,https://redox.dk/nyheder/seminar-den-yderste-hoejrefloej-i-skandinavien/,2013-12-29 00:10:09,2017-10-04 11:18:14,Seminar: Den yderste højrefløj i Skandinavien,"Lørdag den 4. januar inviterer Researchkollektivet Redox til åbent seminar om den yderste højrefløj i Skandinavien. Seminaret foregår i medborgerhuset Støberiet på Blågårds Plads på Nørrebro i København. Vi åbner dørene 13.30 og første foredrag starter klokken 14. Vi slutter omkring kl. 18.00. Der vil være mulighed for at købe kaffe og kage i pauserne. Deltagelse i seminaret er gratis.
Foredrag #1: Det yderste højre i Finland
Forfatterne Mikael Brunila og Dan Koivulaakso, der sammen med Li Andersson har skrevet bogen “Äärioikeisto Suomessa” om den finske højrefløj, kommer og fortæller om situationen. I Finland findes blandt andet Finska Motståndsrörelsen, der i starten af 2013 stod bag et knivangreb ved netop en præsentation af Mikael, Li og Dans bog. De kommer også ind på de finske dele af counter-jihad bevægelsen samt fortæller om “De sande finner”, der minder om Dansk Folkeparti.
Foredrag #2: Nazisituationen i Norge 
Antifascister fra Oslo fortæller om hvordan nazisituationen i Norge ser ud her to et halvt år efter Breiviks terrorangreb.
Foredrag #3: Racisterne på nettet
Det andet foredrag bliver holdt af vores venner fra Researchgruppen. I samarbejde med avisen Expressen har de kortlagt de mest aktive anonyme debattører på de største racistiske netsider i Sverige. De har i de forløbne uger resulteret i en række avisafsløringer, blandt andet af tillidsvalgte medlemmer af Sverigedemokraterna, der på nettet spreder had og voldsopfordringer. Researchgruppens foredrag kommer til at handle om racisterne på nettet og kan forhåbentligt være en inspiration til fremtidige afdækninger af de racistiske debattører på den danske del af internettet.
Foredrag #4: Surprise
Researchkollektivet Redox fortæller om en ny afsløring, der er på vej.
Under seminaret sælger Revoshop antiracistisk merchandise. Efter seminaret afholder Socialistisk Ungdomsfront antiracistisk baraften i Solidaritetshuset i Griffenfeldsgade 41. Vi glæder os meget til at se jer!
","Lørdag den 4. januar inviterer Researchkollektivet Redox til åbent seminar om den yderste højrefløj i Skandinavien. Seminaret foregår i medborgerhuset Støberiet på Blågårds Plads på Nørrebro i København. Vi åbner dørene 13.30 og første foredrag starter klokken 14. Vi slutter omkring kl. 18.00. Der vil være mulighed for at købe kaffe og kage i pauserne. …
",Redox,['Nyheder']
0,2591,https://redox.dk/nyheder/hadsk-julestemning-i-nye-borgerlige-gruppe/,2018-12-29 22:50:44,2018-12-29 22:50:44,Hadsk julestemning i Nye Borgerlige-gruppe,"I Facebook-gruppen “De Nye Borgerlige – Privat debatgruppe” har der den seneste uge været en lind strøm af åbenlyse trusler om vold og drab rettet mod muslimer. Gruppen er ikke officielt drevet af partiet, men både formand Pernille Vermund og næstformand Peter Seier Christensen er medlemmer, og formanden har flere gange været aktiv i gruppen.
I juledagene har det føget med racistiske kommentarer og trusler om nakkeskud og udsmidning fra fly uden faldskærm. Det sker som reaktion på delingen af en video, hvor en muslimsk mand opfordrer andre muslimer til ikke at deltage i julefejringen.
Nakkeskud eller udvisning
Videoen har floreret i flere Facebook-grupper de seneste dage, men især i gruppen “De Nye Borgerlige – Privat debatgruppe” har responsen været voldsom. Medlemmerne giver blandt andet udtryk for, at ytringsfriheden ikke bør gælde muslimer, og at disse i stedet skal udvises for den slags holdninger.
En debattør skriver: “Skrid fra vores land. Bare at sige sådan noget skulle betyde udvisning med det samme.”
Fra en anden lyder det: “Kan du så se at komme hjem til sandkassen. Du har intet at gøre i Danmark. Man burde kunne smides ud af landet med de holdninger.”
De racistiske udtalelser kommer hyppigt. “Vi må til at hjælpe disse svin hjem på en sikker måde, ingen penge ingen pas og papirer bare hjem til kamelerne med fodlænke som først tages af i ørkenen, dumme svin,” lyder det fra en person, mens en anden skriver: “Allesammen ind i en herkules (fly, red.) ind over deres hjemland ud gennem sidedøren og nu kommer det vigtigeste hvis de ikke vil betale for en faldskærm så uddddd”.
Et andet medlem af Facebook-gruppen mener ligefrem at manden i videoen skal myrdes: “Nakkeskud til dig dit rotte afkom 🤬”.
Voldsforherligelsen får frit løb i Facebook-gruppen, hvor mange medlemmer af Nye Borgerlige hver dag diskuterer politik. (Screenshot fra Facebook).
Facebook-gruppen “De Nye Borgerlige – Privat debatgruppe” har 1095 medlemmer, der tæller en lang række centrale medlemmer af Nye Borgerlige. Udover formanden og næstformanden er en lang række af partiets folketingskandidater medlemmer af gruppen. Gruppebeskrivelsen lyder således: “De Nye Borgerlige – er en lukket privat gruppe, der har til formål at fungere som debatgruppe for tilhængere af Nye Borgerlige! Partiet Nye Borgerlige har ingen ansvar for indholdet i gruppen!”.
Hans Egelund er administrator i Facebook-gruppen. I en besked skriver han til Redox: “Den slags synspunkter er bestemt ikke forenelige med gruppen, De Nye Borgerlige. Men, de er der af og til i stor og dyb frustation over indvandringens følger.”
Nye Borgerliges formand Pernille Vermund har været aktiv i gruppen igennem længere tid. Hun liker jævnligt opslag og svarer også på spørgsmål rettet til hende selv om partiets politik.
Så sent som 27. december var hun aktiv i gruppen. Trods henvendelser til både Vermund og Seier Christensen er det ikke lykkedes Redox at få en kommentar til de racistiske og voldsforherligende opslag.
","I Facebook-gruppen “De Nye Borgerlige – Privat debatgruppe” har der den seneste uge været en lind strøm af åbenlyse trusler om vold og drab rettet mod muslimer. Gruppen er ikke officielt drevet af partiet, men både formand Pernille Vermund og næstformand Peter Seier Christensen er medlemmer, og formanden har flere gange været aktiv i gruppen. …
",Redox,['Nyheder']
0,672,https://redox.dk/nyheder/nazist-faengslet-for-knivstikkeri/,2016-06-21 17:35:26,2017-10-03 14:13:31,Nazist fængslet for knivstikkeri,"Den berygtede nazist Morten Baldur Karrebæk Pust sidder pt. varetægtsfængslet sigtet for et brutalt knivoverfald i Københavns Sydhavnskvarter.
Han er tiltalt for at have sparket og slået en mand samt at have stukket manden tre gange i låret med kniv. Overfaldet fandt sted søndag den 24. april cirka klokken 10 om formiddagen.
Den 35-årige nazist har været aktiv siden starten af halvfemserne. Han blev medlem af DNSB som 14-årig og har sidenhen været aktiv i Blood & Honour. De senere år har han haft perifær kontakt til Danmarks Nationale Front og i en kort overgang DNSB igen.
Han er desuden den mest voldsomme nazist herhjemme. Straffeattesten dokumenterer en lang række voldsdomme, der blandt andet tæller adskillige overfald i Sydhavnskvarteret og på Vesterbro samt en bevidst påkørsel af en otte-årig dreng med indvandrerbaggrund.
Morten Baldur Karrebæk Pust nægter sig skyldig. Han skal sidde fængslet indtil retssagen afsluttes i oktober.
","Den berygtede nazist Morten Baldur Karrebæk Pust sidder pt. varetægtsfængslet sigtet for et brutalt knivoverfald i Københavns Sydhavnskvarter. Han er tiltalt for at have sparket og slået en mand samt at have stukket manden tre gange i låret med kniv. Overfaldet fandt sted søndag den 24. april cirka klokken 10 om formiddagen. Den 35-årige nazist …
",Redox,['Nyheder']
0,4150,https://redox.dk/nyheder/paludan-alene-i-verden/,2021-09-09 12:21:50,2021-09-09 12:21:50,Paludan alene i verden,"I Stockholm-forstaden Rinkeby står Rasmus Paludan klar med en koran i hånden til endnu en af sine demonstrationer. Opskriften er den samme som til Paludans utallige danske demonstrationer: Et stort politiopbud, afspærringer og Rasmus Paludan, der ihærdigt forsøger at råbe de forbipasserende op. Men undervejs begynder de forbipasserende at samle sig og råbe “pædofil” efter Paludan, som hastigt forlader torvet under politibeskyttelse.
Oprindeligt var det planen, at Rasmus Paludan i Stockholm skulle igangsætte et nyt samarbejde med det højreradikale parti Alternativ för Sverige (AfS). Men efter Ekstra Bladets afsløringer af at Paludan havde chattet med mindreårige om sex og selvmord, trak AfS støtten til Paludan og afbookede ham til weekendens torgmøde.
I weekenden tog Rasmus Paludan alligevel afsted til Stockholm. Fredag besøgte han flere Stockholm-forstæder, blandt andet Rinkeby. Om lørdagen annoncerede Paludan, at han dannede et svensk Stram Kurs. Det skulle ellers have været netop lørdag, at Paludans samarbejde med AfS blev præsenteret. I stedet endte det med, at Rasmus Paludan på sit eget torvemøde, iført skudsikker vest, talte for én enkelt tilskuer, de to Stram Kurs-medlemmer, der var rejst med, samt de få pressefolk der var mødt op.
Efter lørdagens torvemøde var det i kort tid muligt at besøge stramkurs[.]se, men hjemmesiden har siden lørdag været lukket igen. Det fejlslagne indtog i Sverige er symptomatisk for en tid med modgang i politikerens liv.
Dømt i landsretten
Torsdag den 2. september blev Rasmus Paludans seneste retssag om racisme afgjort i Østre Landsret. Landsretten mildnede byrettens dom en anelse. Her blev partilederen blev kendt skyldig i 14 forhold, hvoraf det mest væsentlige for sagen var en tiltale efter racismeparagraffen § 266b.
Paludans dom blev ændret fra tre måneders fængsel, hvoraf den ene var ubetinget, til tre måneders betinget fængsel, desuden blev godtgørelsen for æreskrænkelse af en tilfældig kvinde på gaden sænket fra 30.000 til 5.000 kroner. Rasmus Paludan nægtede sig skyldig.
Afsløringerne i Ekstra Bladet
Foruden Paludans politiske og retslige kriser er han også kommet i vælten på en anden front. I en serie artikler har Ekstra Bladet afsløret, at Paludan på sin Discord-server (et chatsystem) Dansk-Ungdom har haft meget eksplicitte og voldsomme snakke om sex og seksuelle fantasier med unge og mindreårige drenge.
Paludan har fortalt opdigtede seksuelle historier om de drenge, som befandt sig i chat-rummene, hvoraf nogle har været helt ned til 13 år. Han har desuden presset dem til blandt andet at se en selvmordsvideo.
Efter Ekstra Bladet fremlagde materialet for Red Barnet, valgte organisationen at politianmelde Paludan for grænseoverskridende og blufærdighedskrænkende adfærd overfor mindreårige.
Til Redox siger Paludan:
“Jeg har ikke talt om sex med personer under 15 år. Jeg har hverken vist selvmordsvideo for nogen eller presset nogen til at se en sådan video. Den omtalte video blev bl.a. vist i filmen Bowling for Columbine.”
Ægteskab med ubådsmorderens udkårne
Som et plaster på såret i en stormfuld tid blev Paludan onsdag den 1. september gift i Nordsjælland med den 21-årige Cammilla Kürstein, der tidligere var i et langdistanceforhold med den morddømte Peter Madsen. Det skete efter mordet i ubåden, altså mens Peter Madsen sad i fængsel.
Paludan har begrundet det pludselige bryllup med, at han gerne ville nå at blive gift inden han skulle til Sverige og demonstrere, i fald han skulle blive skudt. Ydermere ville Paludan modsvare de kritiske historier Ekstra Bladet har bragt om hans chataktiviteter med mindreårige drenge på Discord. At blive gift med Cammilla Kürstein skulle således bevise, at han ikke var homoseksuel og interesseret i mindreårige drenge.
Cammilla Kürstein med hue i selskab med Carsten Thrane ved Stram Kurs’ 1. maj-arrangement i Fælledparken i København 2020.
Støtterne forlader Paludan
Paludan har længe haft et ry på højrefløjen som værende svær at omgås med, og han har en lang række kuldsejlede samarbejder bag sig. Det seneste halve år er kerneaktivisterne en for en forsvundet fra Stram Kurs. Trofaste aktivister, der indtil for nyligt ville tage til Sverige og brænde koranen for ham, har nu vendt ham ryggen og foragter ham.
Fjendskabet har ført til adskillige nye organisationer. De mere gadeaktivistiske eks-medlemmer har i stedet stiftet Patrioterne går live (PGL), DK-Patriots, Partiet Frie Danske samt Partiet Kronborg, blandt andet som reaktion på et forbud mod at lave sine egne demonstrationer i Stram Kurs.
Paludan afviser dog at være skyld i faneflugten. Til Redox siger han:
“Det er ikke et ry, jeg har, hverken internt eller ekstern. En række personer har været voldelige og/eller truende og er derfor blevet bedt om at forlade Stram Kurs.”
Manglere mere end 20.000 vælgererklæringer
Stram Kurs er i krise. Efter afgørelsen om den ulovlige indsamling af vælgererklæringer må partiet Stram Kurs ikke indsamle underskrifter. Derfor stiftede Paludan i juni 2020 partiet Hard Line for igen at kunne indsamle vælgererklæringer. Uheldigvis for Paludan blev partiet stiftet i John Lydeking Andersens navn. Han var en af dem, der forlod Stram Kurs for i stedet at gå på gaden under navnet Patrioterne Går Live.
Derfor har Paludan ikke længere adgang til partiet Hard Line og er nu nødsaget til at indsamle vælgererklæringer under et helt tredje navn, Nej til Islam i Danmark. Det nye partinavn var oprindeligt Hanne Kronborgs, en anden Stram Kurs-afhopper. Hun arrangerede demonstrationer i det navn, men Paludan kom hende i forkøbet og registrerede Nej til Islam i Danmark i sit eget navn. Til Redox siger han, at “masser af mennesker har brugt betegnelsen”.
I skrivende stund har Rasmus Paludans enmandsprojekt 357 vælgererklæringer og mangler således 20.182 for at kunne stille op ved næste folketingsvalg. Han tror selv, at han når i mål.
","I Stockholm-forstaden Rinkeby står Rasmus Paludan klar med en koran i hånden til endnu en af sine demonstrationer. Opskriften er den samme som til Paludans utallige danske demonstrationer: Et stort politiopbud, afspærringer og Rasmus Paludan, der ihærdigt forsøger at råbe de forbipasserende op. Men undervejs begynder de forbipasserende at samle sig og råbe “pædofil” efter …
",Redox,['Nyheder']
0,4557,https://redox.dk/nyheder/koranafbraender-doemt-for-opfordring-til-drab-paa-muslimer-og-trusler-mod-zenia-stampe/,2022-09-23 12:24:08,2022-10-13 09:06:28,Koranafbrænder dømt for opfordring til drab på muslimer og trusler mod Zenia Stampe,"Fredag den 16. september var den tidligere koranafbrænder for Stram Kurs, Lars Due Theilade, for retten i København, hvor han stod tiltalt for en række trusler samt opfordring til drab på muslimer. Redox har fået aktindsigt i anklageskriftet og kan beskrive de konkrete tiltalepunkter.
Lars Due Theilade stod tiltalt for brud på straffeloven ved den 30. januar 2020 via Facebook, at have truet folketingsmedlemmet for De Radikale Zenia Stampe, ved på sin offentlige Facebook side at have skrevet: “Eksisterede BOPA endnu, ville de sandsynligvis have stikkerlikvideret Stampe, af hensyn til landets sikkerhed”…”Det ville være ganske naturligt stikkerlikvidere karrierepolitikkere som Stampe” samt “Derfor må hun væk”.
Koranafbrænderen Theilade var desuden tiltalt for brud på den såkaldte racismeparagraf og for at have tilskyndet til drab på muslimer, ved at han i en video offentliggjort på Youtube den 5. november 2020, at have sagt: “Efterretningstjenesten Mossad har modige og spændende mord på muslimer” og “gå ind og læs, hvordan Mossad gør og sådan noget og find inspiration” og “alle de kristne i Syrien og Jordan og Irak og så videre, sam set er udryddet, slået ihjel af muslimer, hvis vi skal forhindre det sker her og forhindre katestrofen så må desværre tage nogen andre metoder i brug”.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Theilade var ligeledes tiltalt for at true den tidligere PET-agent Morten Storm, ved at den 11. marts 2020 kl 05.45 via messenger at have skrevet “Glæder mig til at slå dig ihjel”. Lars Theilade og Morten Storm havde på det tidspunkt en verserende konflikt, hvor de inviterede hinanden til slagsmål og spredte rygter om hinanden. Det kan du læse mere om her.
Derudover var Lars Theilade også tiltalt for at bryde et polititilhold, ved at den 1. januar 2021 mellem kl 16.06 og 16.47 to gange at have ringet til en person, som han havde et politihold i mod og derfor ikke måtte kontakte vedkommende.
Lars Theilade blev dømt skyldig i hele anklageskriftet og fik en straf på fire måneders ubetinget fængsel, og blev samtidig pålagt at betale sagens omkostninger på 22.000 kr.
Lars Theilade udtaler til Redox at han fortsat står ved sine udtalelser og at de affødt af en frustration over udviklingen i samfundet. Han fortæller desuden at Morten Storm og ham i dag er gode venner. Lars Theilade fortæller desuden at sagen blev behandlet som en tilståelsessag, da han håbede på at få en mindre straf ved at erkende sig skyldig i alle tiltalepunkterne.
","Fredag den 16. september var den tidligere koranafbrænder for Stram Kurs, Lars Due Theilade, for retten i København, hvor han stod tiltalt for en række trusler samt opfordring til drab på muslimer. Redox har fået aktindsigt i anklageskriftet og kan beskrive de konkrete tiltalepunkter. Lars Due Theilade stod tiltalt for brud på straffeloven ved den …
",Redox,['Nyheder']
0,2250,https://redox.dk/nyheder/nye-borgerlige-kandidater-delte-krigserklaering-mod-muslimer/,2017-11-20 11:14:31,2018-07-16 11:20:01,Nye Borgerlige-kandidater delte krigserklæring mod muslimer,"I et offentligt opslag på sin Facebook-profil fra den 18. september 2017 erklærede den højreradikale internetdebattør Peter Qvistgaard ”krig” mod de muslimer i Danmark, der, efter Peter Qvistgaards opfattelse, vil lave Danmark om til et ”middelalderligt og primitivt samfund”.
Ifølge Peter Qvistgaard har hovedparten af de muslimske indvandrere i Danmark en ”herrefolk-mentalitet”, og Peter Qvistgaard mener hverken, at muslimer kan eller vil deltage aktivt i samfundet. Det er efter Peter Qvistgaards opfattelse et ”kald” for muslimer at snyde og bedrage “de vantro”.
Peter Qvistgaard nøjes dog ikke med at hævde, at muslimer snyder og bedrager. Det er ifølge Peter Qvistgaard også den muslimske indvandring, der er skyld i, at Danmark er belemret med:
…voldtægter, skyderier, overfald, bortførelser, chikaner, ildspåsættelser, misbrug, korruption, socialbedrageri og andre ting…
Sådan lyder det i erklæringen, der fortsætter med at påstå, at muslimer har ”overtaget” dele af Danmark.
Peter Qvistgaards ”krig” skal dog ikke alene udkæmpes mod de danske muslimer. Også den danske venstrefløj, ”især den feministiske”, betegnes i erklæringen som ”5. kolonnefolk” og udråbes som en fjende, der skal bekæmpes i den to-fronts krig, som venter mod en ”barbarisk bevægelse”.
På den baggrund finder Peter Qvistgaard det på tide at tage kampen op. Indtil videre er hans ”våben” dog begrænset til ”et stk. kuglepen, en computer samt en printer”. Pennen er foreløbigt stærkere end sværdet, lyder det i erklæringen. Det kan dog ændre sig, da han selv forventer at blive ”klogere”, da den påståede fjende kun bruger vold som udtryksmiddel, som Peter Qvistgaard skriver i erklæringen.
Erklæringen slutter af med en opfordring til at dele den. Det har 531 personer gjort i skrivende stund. Iblandt dem flere byrådskandidater fra den yderste højrefløj.
Nye Borgerlige kandidater og lokalformænd i ”krig” mod muslimer
Bill Malmgren er en af de prominente folk fra Nye Borgerlige, der har delt den bombastiske ”krigserklæring”. Det gjorde han på sin Facebook-side den 19. september i år. Udover at være kredsformand for Nye Borgerlige i Frederikssundkredsen, er han også spidskandidat på partiets liste til kommunalvalget i Halsnæs Kommune.
Bill Malmgren er dog ikke den eneste spidskandidat, der mener, at ”krigserklæringen” er værd at dele. Også partiets spidskandidat til kommunalvalget i Solrød og folketingskandidat i Greve/Solrød kredsen, Ulrik Nick Lassen, har delt erklæringen på sin private Facebook-profil.
Foruden de to spidskandidater fra Nye Borgerlige har også Freddy Avnborg, der stiller op for partiet til kommunalvalget på Frederiksberg, delt erklæringen.
Også en række menige medlemmer af Nye Borgerlige har delt ”krigserklæringen”.
Ulrik Nick Lassen fortæller til Redox, at opslaget er delt som et offentligt opslag på hans private Facebookprofil, og at det intet har at gøre med hans kandidatur for Nye Borgerlige.
Bill Malmgren siger til Redox at opslaget er delt på hans private profil og ikke fra Nye Borgerliges Facebookside, og uddyber, at hans intention var at skabe debat. Adspurgt om han mener, at det er en grovt generaliserende tekst, svarer han “Nogen gange skal man jo provokere lidt”.
Frederiksberg-kandidaten Freddy Avnborg ønskede i første omgang ikke at udtale sig til Redox, men svarer alligevel da han bliver adspurgt om hvorfor han har delt Krigserklæringen:
Det har jeg ikke gjort, så er der nogen der har gjort det, det er fake, det kunne jeg aldrig finde på.
Efter Redox’ henvendelse er Freddy Avnborgs deling af opslaget blevet slettet.
Efter publiceringen af artiklen har Freddy Avnborg sendt en besked til Redox på Facebook, hvor han fortæller, hvorfor han har slettet opslaget: “Fordi DU misfortolker opslaget, det er Peter Qvistgaard der erklære krig mod Islam, ikke mig”.
Nye Borgerliges pressechef, Lars Kaaber, udtaler til Redox, at partiet ikke har nogen holdning til, at partiets spidskandidater har delt krigserklæringen.
","I et offentligt opslag på sin Facebook-profil fra den 18. september 2017 erklærede den højreradikale internetdebattør Peter Qvistgaard ”krig” mod de muslimer i Danmark, der, efter Peter Qvistgaards opfattelse, vil lave Danmark om til et ”middelalderligt og primitivt samfund”. Ifølge Peter Qvistgaard har hovedparten af de muslimske indvandrere i Danmark en ”herrefolk-mentalitet”, og Peter Qvistgaard …
",Redox,['Nyheder']
0,3154,https://redox.dk/nyheder/26-topfolk-fra-nye-borgerlige-stoetter-nyfascistisk-organisation/,2019-05-22 13:08:40,2019-05-22 19:13:45,26 topfolk fra Nye Borgerlige støtter nyfascistisk organisation ,"“I et demokratisk parti som Nye Borgerlige benytter vi demokratiske midler som modstand. Det gør jeg, og det samme forventer jeg af vores medlemmer. Men i denne sag er jeg på de unge menneskers side. Staten svigtede sit mandat. Borgerne sagde fra.”. 
Sådan skrev Pernille Vermund i en klumme i Ekstra Bladet den 15. maj sidste år. Anledningen var en aktion, som den nyfascistiske ungdomsorganisation Generation Identitær havde gennemført mod VUC Lyngby. Uddannelsesstedet havde på et reklamefoto benyttet en kvinde med tørklæde som model. Det protesterede Generation Identitær mod ved at adbuste reklamen, så teksten i stedet lød: “Islamisering – din fremtid?”


Nyfascisme?
Generation Identitær udspringer af den højreradikale ideologiske strømning, der kalder sig selv Det Nye Højre (på fransk: Nouvelle Droite), som opstod i kølvandet på Anden Verdenskrig, hvor højreradikalismen og fascismen skulle genopfinde sig selv. Vi bruger betegnelsen nyfascister om Generation Identitær. Du kan læse vores analyse her.

Det er ikke den eneste gang, at Vermund forholder sig til ungdomsorganisationen. Partiformanden har også liket en artikel fra Generation Identitær om, at et planlagt moskébyggeri i Holbæk blev aflyst, ligesom hun i juni sidste år reagerede med en vred smiley på en artikel om, at Generation Identitær angiveligt var blevet udsat for censur af Facebook. 
Partilederen er ikke alene. Redox har kortlagt en lang række Nye Borgerlige-profilers interaktioner med Generation Identitær på Facebook. Konklusionen er ikke til at tage fejl: Trods Generation Identitærs raceideologiske udgangspunkt får bevægelsen massiv opbakning fra Nye Borgerliges topfolk, heriblandt 12 folketingskandidater.
Både kandidater og lokalformænd støtter nyfascister
Redox’ kortlægning viser, at ihvertfald 26 kandidater og ledende medlemmer af Nye Borgerlige har delt eller liket Generation Identitærs opslag på Facebook. Tolv af de 26 Generation Identitær-sympatisører i Nye Borgerlige er kandidater ved det forstående folketingsvalg, seks af dem var kandidater ved kommunalvalget i 2017 og de resterende otte er bestyrelsesmedlemmer i partiets lokalafdelinger.
Michael Bischoff, der er bestyrelsesmedlem i Nye Borgerlige i Aarhus, delte 19. juni sidste år et opslag i en facebookgruppe, hvor han linkede til en artikel om en af Generation Identitær-aktion, hvor de gennemførte en “symbolsk besættelse” af Hovedbanegården i København med krav om “at der sættes gang i remigration af herboende ikke-vestlige udlændinge. Michael Bischoff kommenterede ved samme lejlighed: “Udskiftningen af den danske befolkning skal stoppe”. Netop teorien om, at der foregår en ‘befolkningsudskiftning’ i Danmark er en af Generation Identitærs mærkesager, der altså også er blevet overtaget af en af Nye Borgerliges bestyrelsesmedlemmer.
I samme facebookgruppe delte han i november sidste år et opslag fra Generation Identær, hvor han opfordrede til, at folk skulle blive aktive i Generation Identitær og give dem økonomisk støtte.
I oktober sidste år opfordrede Michael Bischoff fra Nye Borgerlige til, at man skulle blive aktiv i Generation Identitær.
Flere personoverlap
Relationen mellem Nye Borgerlige og Generation Identitær er ikke kun tæt på de sociale medier. Redox har tidligere beskrevet, hvordan en ung mand, der bestred en tillidspost i Nye Borgerlige, også var aktiv i Generation Identitær. På Redox’ daværende henvendelse svarede han, at han ikke længere var aktiv i Generation Identitær på trods af, at han havde deltaget i en af deres aktioner måneden forinden. Han er ifølge Redox’ oplysninger ikke længere aktiv i nogle af organisationerne.

Også Anders Bruun Nørring, der har ageret fotograf for Generation Identitær, deltog i Nye Borgerliges årsmøde i 2018. Anders Bruun Nøhring er en kendt figur i det højreradikale miljø. Du kan læse vores portræt af ham her.
Blandt andre borgerlige opfattes Generation Identitær derimod som kontroversielle. Konservativ Ungdom vil slet ikke associeres med gruppen:    
“På vegne af Konservativ Ungdom tager jeg og hele organisationen afstand fra Identitær og alt hvad de står for. Det har jeg også gjort offentligt, hvor jeg bl.a. har betegnet dem som nynazister (det er i hvert fald det mest rammende begreb, jeg kan komme på) (…) Hvis man er helt ude på højrefløjen, hvor man tenderer til at være fascist, så har man ikke noget at gøre i Konservativ Ungdom,” sagde Konservativ Ungdoms landsformand Andreas Weidinger sidste år til Redox, efter afsløringer af, at et KU-medlem var gået ind i Generation Identitær.
Nyfascistisk raceideologi
Generation Identitær er ikke helt let at placere på den politiske skala. Organisationen er hverken klassiske nationalsocialister som nazipartiet DNSB eller traditionelle fascister, som  de fremstod i f.eks. Chile, Spanien og Italien i det 20. århundrede.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

I stedet udspringer Generation Identitær af den nyfascistiske tradition omkring Nouvelle Droite (Det nye højre) i tressernes Frankrig. Denne bevægelse står for en slags reformeret fascisme, hvor hudfarve og etnisk oprindelse stadig er essentielle markører for, hvem de mener, der hører til i et land, men hvor f.eks. førerbegrebet ikke levnes meget plads. En ideologi, hvor dem, der er ikke-hvide, gerne må leve, men ikke i de lande, hvor majoriteten er racialiseret som hvide, og hvor begrebet om kultur er centralt. 
Ligesom de oprindelige ideologer fra Det nye højre forkaster Generation Identitær fascisme-prædikatet. Men når talskvinden Aurelija Aniulyte i Deadline på DR2 taler om, at danskhed udspringer af “blodets bånd”, så er det netop udtryk for, at deres politiske linje er formet af fascistisk ideologi.
Ingen kommentarer fra Nye Borgerlige
Nye Borgerliges pressechef Lars Kaaber ønsker ikke at udtale sig til Redox. Han skriver i en mail til Redox: “Hvis nu du kunne begynde din henvendelse på en anden måde end med at slynge begreber som nyfascisme op i hovedet på dig, så måske vil kunne have en dialog. Indtil da, hav det godt.”
Hverken Anders Bruun Nørring eller Michael Bischoff har besvaret Redox’ henvendelser.
","“I et demokratisk parti som Nye Borgerlige benytter vi demokratiske midler som modstand. Det gør jeg, og det samme forventer jeg af vores medlemmer. Men i denne sag er jeg på de unge menneskers side. Staten svigtede sit mandat. Borgerne sagde fra.”.  Sådan skrev Pernille Vermund i en klumme i Ekstra Bladet den 15. maj …
",Redox,['Nyheder']
0,4668,https://redox.dk/nyheder/historien-om-nye-borgerlige/,2023-02-07 09:37:35,2023-04-03 09:20:35,Historien om Nye Borgerlige,"I anledning af Pernille Vermunds farvel til Nye Borgerlige og partiets krise udgiver vi i dag kapitlet om Nye Borgerliges historie fra Redox’ bog “Se til højre – Fascisme og fremmedhad gennem fire årtier”, som vi udgav i december 2021. Du kan få bogen gratis, hvis du bliver medlem af Redox’ Støttekollektiv. Du kan også købe den den på vores hjemmeside. Læs mere om bogen her.
Da Dansk Folkeparti blev overhalet højre om
Efter mere end tyve år med Dansk Folkeparti som det eneste seriøse højrefløjsparti blev årene fra 2015 til 2019 skelsættende for den parlamentariske højrefløj.
I mange år havde den yderste højrefløj snakket om, at der manglede et nationalistisk parti, som kunne være et alternativ til Dansk Folkeparti, men tilslutningen til de mange forskellige små partiprojekter havde ikke været stor nok. Oftest var partidannelserne endt i fløjkampe og interne stridigheder. Dansk Folkepartis plads har således været cementeret siden partiet blev stiftet i 1995.
I januar 2015 fik Jyllands-Posten foretaget en meningsmåling, der viste at hele 12,9 procent af vælgerne ville overveje at stemme på et parti til højre for Dansk Folkeparti, hvis et sådan stillede op til det kommende folketingsvalg.
At næsten hver ottende dansker ville stemme på et parti med en strammere udlændingepolitik end Dansk Folkeparti bekræftede en række aktører i, at der var plads til dem. Det styrkede ambitionerne, men også positions- og magtkampene på den yderste højrefløj.
Det fik i første omgang ingen konsekvenser, for da stemmerne var optalt efter valget i juni havde Dansk Folkeparti sit hidtil bedste valg med hele 21 procent procent af stemmerne og 37 mandater i Folketinget. Det gjorde dem til det næststørste parti på Christiansborg.
På trods af kanonvalget i 2015 var alt ikke fryd og gammen for Dansk Folkepartis daværende formand, Kristian Thulesen Dahl. Foto: Redox.
Men så var freden også forbi. Kort tid efter valget begyndte flere højrefløjsprojekter at indsamle de omkring 20.000 vælgererklæringer, som det kræver at blive opstillingsberettiget til folketingsvalg. Et af dem var det nynazistiske Danskernes Parti, der i juli 2015 begyndte indsamlingen af vælgererklæringer. I den forbindelse forklarede partiets formand Daniel Carlsen til dagbladet Information, at de målrettet gik efter at samle tilslutning i de landsdele, hvor Dansk Folkeparti havde fået mange stemmer.
“Vi forventer, at mange vælgere, der har stemt Dansk Folkeparti føler sig skuffede over, at partiet har ført en slap udlændingepolitik,” sagde han til avisen.
Danskernes Parti var ikke alene om at forsøge at vinde positionen som alternativet til højre for Dansk Folkeparti.
Folketingsvalget i 2015 havde været et katastrofevalg for Det Konservative Folkeparti. De mistede en masse stemmer til bl.a. Dansk Folkeparti og fik kun 3,4 procent af stemmerne, hvilket udløste seks mandater. Det dårligste valgresultat i partiets historie 100 år.
den nye Folketingsgruppe har valgt en politisk kurs, som jeg ikke føler, at jeg kan følge
Valgnederlaget fik den interne kritik af partiets linje frem i offentligheden. Utilfredsheden kom især fra en lille gruppe nordsjællandske partimedlemmer, der var samlet omkring det tidligere byrådsmedlem Pernille Vermund. Hun var blevet spået en fremtid på Christiansborg, men måtte på grund af partiets tilbagegang se sig selv slået på målstregen af partifællen Mette Abildgaard, der i dag er partiets politiske ordfører. Men Pernille Vermunds ambitioner var store og i efteråret 2015, få måneder efter valget, annoncerede hun på Facebook, at hun forlod Det Konservative Folkeparti. Her lød det:
“Min udmelding sker ikke i vrede eller skuffelse, men i erkendelsen af, at den nye Folketingsgruppe har valgt en politisk kurs, som jeg ikke føler, at jeg kan følge”.
Kort tid senere offentliggjorde hun, at hun dannede et nyt nationalkonservativt parti – det blev starten på Nye Borgerlige.
Også en tredje aktør tog del i kampen om at overhale Pia Kjærsgaards tropper højre om. Rasmus Paludan var i sine unge dage medlem af Radikal Ungdom, men drejede senere skarp mod højre. Han trådte lidt senere ind i ræset, det var først i sommeren 2017 at han annoncerede, at Stram Kurs ville stille op ved først kommunalvalget og senere folketingsvalget.
Som nævnt har mange andre små partiprojekter haft drømme om at udfordre Dansk Folkepartis dominans. Men partier som Stop Islamiseringen af Danmark, Frit Danmark og Dansk Samling har aldrig formået at opbygge partiorganisationer eller få gennemslag i offentligheden, hvorfor vi ikke beskæftiger os med dem i denne bog. Du kan læse mere om dem på vores hjemmeside redox.dk.
Det politiske patchwork-tæppe
I oktober 2015 stiftede Pernille Vermund sammen med to andre Nye Borgerlige og kort tid efter annoncerede de, at de ville begynde at indsamle vælgererklæringer. Partiet var lidt af et politisk patchwork-tæppe: Udlændingepolitikken kom fra Dansk Folkepartis højrefløj, den økonomiske politik fra den mest liberale fløj i Liberal Alliance og svane-logoet kom fra Danmarks Radios succés tv-serie Borgen. Danmark havde nu fået et nationalkonservativt parti.
Pernille Vermund og næstformand Peter Seier Christensen præsenterede ved et pressemøde i oktober 2016, at Nye Borgerlige havde indsamlet mere end 20.000 vælgererklæringer og nu var opstillingsberretiget til det kommende folketingsvalg. Foto: Redox.
Nye Borgerlige vandt hurtigt stor tilslutning, både fra prominente højrefløjsveteraner, borgerlige lokalpolitikere og højreradikale aktivister. De gik straks i gang med benarbejdet for at opbygge partiapparat, de opstartede lokalafdelinger og efter mindre end et år kunne partiet i oktober 2016 annoncere, at de nu havde indsamlet de lidt over 20.000 vælgererklæringer. Nye Borgerlige ville altså være på stemmesedlen ved næste folketingsvalg.
En af Pernille Vermunds nærmeste allierede var Peter Seier Christensen, der også kom fra Det Konservative Folkeparti. Allerede tre måneder før valget i 2015 gik han til tasterne på facebook, hvor han kritiserede partiet og efterlyste en nationalkonservativ linje:
“Medmindre partiet (Det Konservative Folkeparti, red.) strammer op i den næste valgperiode, kommer der et nyt nationalkonservativt parti ind ved næstfølgende valg, og så er partiets rolle udspillet. Det er sidste udkald.”
Dannelsen af partiet Nye Borgerlige blev REELT besluttet på Mosbjerg Folkefest
Der gik ikke lang tid efter stemmerne var talt op før Peter Seier Christensen gik i gang med at støbe fundamentet til det, der skulle blive til Nye Borgerlige. Ifølge en af arrangørne af det nationalkonservative Mosbjerg Folkefest blev beslutningen om at starte et nyt parti med Pernille Vermund i spidsen taget på folkefesten i juli 2015. Det fortalte han om i et facebook-opslag i foråret 2018:
“Dannelsen af partiet Nye Borgerlige blev REELT besluttet på Mosbjerg Folkefest 4-5 juli 2015, hvor Peter Seier Christensen var deltager. Dette blev oplyst ved et møde med folkefestens sponsorer ved et møde i foråret 2016 (…) og det blev utvetydigt bekræftet af en fælles ven, som har været med i NB siden starten, og som er personlig nære venner med både PSC (Peter Seier Christensen, red.) og PV (Pernille Vermund, red.).”
Omfattende afsløringer
Nye Borgerliges første parlamentariske prøvelse skulle dog ikke blive et folketingsvalg, men kommunal- og regionsrådsvalget i november 2017. Partiapparatet skulle testes for første gang. Kunne det holde til en valgkamp og den opmærksomhed som et valgår medfører?
Det startede ikke særligt godt. Inden valglokalerne overhovedet var åbnet var partiet nødsaget til at bede seks medlemmer, heraf flere kandidater og tillidsvalgte, om at forlade partiet. Det skete efter Redox’ afsløringer af medlemmernes udtalelser, der blandt andet indeholdte antisemitisme, opfordrede til etnisk udrensning eller at mene, at det var moralsk forsvarligt, da fire unge angreb en afghansk dreng med brandbomber. En af dem, der blev tvunget til at forlade partiet var Rasmus Paludan.
Eksklusionerne medførte en hård kritik fra den yderste højrefløj, hvor en del mente, at Nye Borgerlige forsøgte at blive stuerene på deres bekostning og at Nye Borgerlige ikke levede op til at være det nationalistiske alternativ til Dansk Folkeparti.
Du kan læse Redox’ afslørende artikler om Nye Borgerlige her
Pernille Vermund annoncerede under valgkampen i 2019, at hun ville trække sig som formand, hvis det ikke lykkedes partiet at blive valgt til folketinget. Foto: Redox.
Kommunalvalget i 2017 gik ikke som det nye parti havde drømt om. Inden den danske befolkning gik til stemmeurnerne havde Nye Borgerlige 13 byrådsmedlemmer. De var alle partihoppere, der var blevet valgt i 2013 for henholdvis Dansk Folkeparti, Det Konservative Folkeparti, Liberal Alliance eller lokallister og havde taget deres mandater med over i Nye Borgerlige. Men da stemmerne var talt op, stod det klart, at valget var en fiasko for det nye nationalkonservative parti. Det var nemlig kun blevet til et enkelt byrådsmandat på trods af en omfattende valgkamp og opstilling mange kommuner. Det ene mandat fik Mette Thiesen sikret partiet ved at blive genvalgt i Hillerød. Hun var den eneste af partihopperne, der blev genvalgt for sit nye parti.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

I 2019 skulle Nye Borgerlige for første gang prøve kræfter med et folketingsvalg. De havde fået opbygget et effektivt partiaparat, lavet en pressestrategi og hældt de værste racister og ekstremister ud af partiet. Hvad ingen dog havde forberedt sig på var, at Rasmus Paludan og hans parti Stram Kurs lykkedes med at blive opstillet til valget. Det betød at Stram Kurs trak opmærksomheden væk fra Pernille Vermund og hendes parti. Nye Borgerlige havde forberedt sig på at være det eneste parti til højre for Dansk Folkeparti, og lige pludselig skulle de dele pladsen, medietiden og vælgerne med en anden aktør.
Pernille Vermund valgte at placere sit eget bryllup midt under valgkampen, hvilket skabte en masse positiv opmærksomhed om hende og partiet. En fordel ved Stram Kurs’ opstilling ved valget var dog, at Nye Borgerlige lige pludselig ikke var de mest ekstreme, så de undgik i høj grad mediernes kritiskiske granskninger selvom Redox flere gange under valgkampen kunne afsløre, at partiet havde kandidater, der tidligere havde flirtet med nazismen og havde åbenlyst racistiske, homofobiske og transfobiske holdninger.
Under valgkampen sagde Pernille Vermund, at hvis Nye Borgerlige ikke kom i Folketinget, så ville hun lukke partiet. Sådan skulle det ikke gå. Partiet klarede sig lige præcis over spæregrænsen og fik 2,36 procent af stemmerne hvilket resulterede i fire mandater.
Siden valget er Nye Borgerlige steget støt i meningsmålingerne. I samme periode er Dansk Folkepartis tilslutning faldet tilsvarende. Det ser derfor i skrivende stund, efteråret 2021, ud til, at Vermund ved næste valg kan indhente og muligvis overhale Dansk Folkeparti højre om.
Artiklen er et uddrag af kapitel seks i bogen ‘Se til højre – Fascisme og fremmedhad gennem fire årtier’, som Redox udgav i december 2021. Du kan få bogen gratis, hvis du bliver medlem af Støttekollektivet. Du kan også købe bogen på vores hjemmeside. Læs mere om bogen her.
","I anledning af Pernille Vermunds farvel til Nye Borgerlige og partiets krise udgiver vi i dag kapitlet om Nye Borgerliges historie fra Redox’ bog “Se til højre – Fascisme og fremmedhad gennem fire årtier”, som vi udgav i december 2021. Du kan få bogen gratis, hvis du bliver medlem af Redox’ Støttekollektiv. Du kan også …
",Redox,['Nyheder']
0,664,https://redox.dk/nyheder/mosbjerg-2015-hoejrefloejs-vips-og-blood-honour-sympatisoerer/,2016-03-31 20:22:26,2017-10-04 08:13:31,Mosbjerg 2015: Højrefløjs-VIP’s og Blood & Honour-sympatisører,"Det er ikke til at se det, hvis man ikke lige ved det. En time før start ligner området et klassisk, dansk sommerlandskab. Et par køer græsser på marken, der er omgivet af høje træer. Solen bager ned på dét, der ender med at blive sommerens næstvarmeste dag. Et par hundrede meter borte passerer lokaltoget på faste minuttal. Derudover er der stille.
Det første tegn på, at der skal ske noget usædvanligt, er pavillionen. På afstand ser det ud til, at den flytter sig uden hjælp, men da den nærmer sig, kan man også se de to personer, der bærer den. Den hvide Silvan-model bliver stillet på græsmarken. Set udefra er de fire ben og det hvide sejl det eneste tegn på, at der skal være fest.
Der går lidt tid. Så starter det.
Først langsomt, så hurtigere og hurtigere. Bil efter bil efter bil ankommer. Et par vagter ved den hvide pavillion vifter bilerne ind på græsmarken ved siden af køerne. Der udveksles håndtryk og hilsner, før gæsterne spadserer 150 meter ned af Emborgvej. Her står en ny gruppe vagter i blå veste, der sender gæsterne ned af den lille stikvej. For enden af den venter festen.
Det er den 4. juli 2015. Vi er en lille kilometer vest for landsbyen Alken, der ligger fem kilometer vest for Skanderborg. På en stor grund ned til Mossø inviterer den nationalkonservative bevægelse til en politisk endagsfestival. Med et stykke over 200 deltagere ender dagen med at blive den største samling for nationalkonservative kræfter i nyere tid.
Festen samler hele spektret af nationalkonservative og nationalliberale, nationalister og racister samt både nye og gamle nazister. Dansk Folkepartis grand old man Søren Krarup er på talerlisten – det samme er Trykkefrihedsselskabets tidligere formand Lars Hedegaard. Torben Mark Pedersen fra samme forening skal også tale, og han får selskab af Søren Hviid Pedersen, lektor i statskundskab på SDU og aktiv debattør. Også JP-bloggeren Mikael Jalving er på talerlisten.
Blandt de andre deltagere ses også medlemmer af Danskernes Parti, gamle Blood & Honour-sympatisører, samt toppen af Den Danske Forening og den hemmelige loge ORG. Alle der er noget indenfor den nationalkonservative blogscene er også til stede. Ser man bort fra de selverklærede nazister i Danmarks Nationale Front, Nordfront og DNSB samt selvisolerede antimuslimer i SIAD og Frit Danmark, så er hele højrefløjen repræsenteret.
Mosbjerg Folkefest blev i 2015 afholdt for 3. år i træk. Det startede i 2013, da Uriasposten havde tiårsjubilæum. Cirka 80 personer fra blogmiljøet og hans nærmeste politiske allierede festede ved Mossø. Året efter blev festen gentaget under mere formelle rammer  denne gang med navnet Mosbjerg Folkefest. Den samlede cirka 150 deltagere.
I 2015 var festen endnu større. Ifølge arrangørerne deltog næsten 250 personer i festen, og det bekræftes også af Redox’ fotos fra dagen. Mosbjerg Folkefest 2015 bliver således det største møde for nationalkonservative og højreradikale kræfter i mange år herhjemme.
Centrum for festlighederne og arrangørarbejdet er Kim Møller. Det er først og fremmest via hans blog Uriasposten, at Mosbjerg Folkefest opreklamres og blandt festgæsterne er mange af de kommentatorer, der dagligt debatterer i kommentarfeltet under Uriaspostens blogposts. Bloggen er den ubetinget vigtigste hjemmeside for den yderste højrefløj herhjemme og selvom Kim Møller står udenfor højrefløjens organisationer, er han en af bevægelsens mest magtfulde personer.
I forbindelse med researchen til denne artikel har Redox været i kontakt med en række af deltagerne ved Mosbjerg Folkefest 2015. Ikke alle er lige tilfredse med deltagelsen af nazister i arrangementet. Aia Fog fra Trykkefrihedsselskabet siger, at hun ikke var klar over, at der deltog nazister, og at hvis det er tilfældet, og nazisterne også er velkomne i fremtiden, så vil hun ikke deltage. Peter Seier Christensen fra Nye Borgerlige siger til Redox, at han ikke vidste, at der deltog nazister, og at vil afvente artiklen.
I denne billedeserie giver vi et indblik i, hvilke strømninger på den yderste højrefløj, der var til stede Mosbjerg Folkefest 2015. Du kan klikke på billederne for at se dem i stor udgave.
Lars Hartvig har de seneste år været aktiv i det nynazistiske Danskernes Parti. Inden da var han aktiv i bl.a. Dansk Front og Danmarks Nationale Front. Til venstre ses han ved mindesmarch for topnazisten Rudolf Hess i Tyskland i august 2004. Til højre ankommer han til Mosbjerg Folkefest 2015. Også hans partikammerat Peter Neerup Buhl deltog i Mosbjerg Folkefest. (Collage: Redox)
Jesper Nielsen, formand for den hemmelige loge ORG, som Redox afslørede i 2011 i samarbejde med Politiken. Til højre ses han med Tomas Kierstein, også ORG, til møde i initiativet Århus mod Moskeen i 2005. Til venstre står han ved indkørslen til Mosbjerggård, hvor folkefesten afholdtes i 2015. (Collage: Redox)
 
Gert Rask Eriksson (tv.), mangeårigt medlem af hooligangruppen White Pride, og Tomas Kierstein (th.), formand for Den Danske Forening, udenfor et møde i den hemmelige loge ORG, Århus i 2005. De deltog begge i festen. (Collage: Redox)
 
På billedet til højre ankommer Rune Tjørnild til Mosbjerg Folkefest. Han er tidligere medlem af Dansk Front og Blood & Honour. På billedet til venstre er han sikkerhedsvagt ved en Blood & Honour-koncert udenfor Kolding i 2008. Rune Tjørnild siger til Redox, at han aldrig har været medlem af Blood & Honour eller Dansk Front og at han “tager afstand fra racisme og fra alle totalitære ideologier”. Han siger også, at han ikke længere er politisk aktiv og blot deltog i Mosbjerg Folkefest “for at høre talerne”. (Collage: Redox)
 
Trykkefrihedsselskabet var blandt andet repræsenteret ved Torben Mark Pedersen (med kasket), der ankommer sammen med debattøren Søren Hviid Pedersen (ternet skjorte). Også Aia Fog (th. med mørkt hår) deltog. (Collage: Redox)
 
Asger Gottlieb (th.), stifter af ‘borgerværnet’ Danerværn, deltog også i festlighederne. (Foto: Redox)
 
Christian Frei (i midten) er en de ledende folk i Pegida/For Frihed i Danmark deltog også. Det samme gjorde Dan Park og Henrik Rönnquist fra den svenske afdeling. (Foto: Redox)
 
Den kontroversielle professor i udviklingspsykologi Helmuth Nyborg (th.) ankommer til Mosbjerg Folkefest. Han har tidligere talt ved seminaret “Revolt against Civilization” i 2011, der blev arrangeret af det holocaust-benægtende Dansk Selskab for Fri Historisk Forskning. Nazilederen Daniel Carlsen deltog også i seminaret. (Foto: Redox)
 
Søren Lind Jensen (th), mangeårigt medlem af den hemmelige loge ORG og desuden styrelsesmedlem i Den Danske Forening. (Foto: Redox)
Peter Neerup Buhl, Christian Frei, Asger Gottlieb, Dan Park, Henrik Rönnquist, Gert Rask Eriksson og Jesper Nielsen har ikke besvaret Redox’ gentagne henvendelser. Lars Hartvig, Svend Flemming Andersen, Tomas Kierstein, Henrik Ræder Clausen og Kim Møller har ikke ønsket at udtale sig til Redox i forbindelse med denne artikel.
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
","Det er ikke til at se det, hvis man ikke lige ved det. En time før start ligner området et klassisk, dansk sommerlandskab. Et par køer græsser på marken, der er omgivet af høje træer. Solen bager ned på dét, der ender med at blive sommerens næstvarmeste dag. Et par hundrede meter borte passerer lokaltoget …
",Redox,['Nyheder']
0,3477,https://redox.dk/nyheder/konflikt-mellem-noeglefigurer-omkring-stram-kurs-og-nye-borgerlige-efter-afsloering-af-ny-restaurant-paa-noerrebro/,2020-04-27 15:19:20,2020-04-27 15:19:20,Konflikt mellem nøglefigurer omkring Stram Kurs og Nye Borgerlige efter afsløring af ny restaurant på Nørrebro,"Planen var hyggelige måltider og drinks i godt selskab. Men stemningen er ikke i top før åbningen af restauranten L.A.Tino på Nørrebrogade. To personer, der har spillet centrale roller i Nye Borgerlige de seneste år er nemlig røget i totterne på Stram Kurs’ folketingskandidat Uwe Max Jensen, som de beskylder for at have afsløret, at Nye Borgerliges folketingskandidat Anahita Malakians står bag den nye restaurant og cocktailbar på Nørrebro.
At dømme efter den flere hundrede kommentarer lange facebooktråd på Uwe Max Jensens facebookprofil bliver hans portræt næppe hængt op i glas og ramme på det nye sted, som Nye Borgerliges folketingskandidat Anahita Malakians er ved at åbne sammen med partistifteren Svend Pedersen og en tredje person.
Sand ‘aprilsnar’
1. april annoncerede Anahita Malakians på facebook: “Jeg har åbnet en ny restaurant på Nørrebro! Vi ses efter påske 😘”
Hendes opdatering fik mere end 1200 likes og mere end 100 kommentarer, hovedparten fra folk, der formodede, at der var tale om en aprilsnar. Men det var det ikke.
Både i februar, marts og april har Svend Pedersen, der sammen med Pernille Vermund og Peter Seier Christensen stod bag stiftelsen af Nye Borgerlige, på sin offentlige facebookprofil omtalt den nye restaurant og også nævnt adressen på Nørrebro. Et opslag i CVR viser, at Anahita Malakians er opført som direktør på restauranten.
Malakians var i medierne sidste år, da hun blev involveret i burgerbaren ‘The Barn’ i Nordvest. Hun trak sig dog fra projektet efter stedet fik knust en rude. Burgerbaren er i dag lukket og lokalerne står tomme.
Konflikt med Stram Kurs-kandidat
Tirsdag i sidste uge publicerede Uwe Max Jensen, der er medlem af Stram Kurs’ rigsledelse og kandiderede for partiet ved seneste folketingsvalg, en længere blogpost om Anahita Malakians og Svend Pedersens nye restaurant og cocktailbar på Nørrebro.
Det skete efter et sammenstød med netop Svend Pedersen, som han på facebook var blevet uvenner med. I blogposten skriver Uwe Max Jensen blandt andet:
Screenshot af Uwe Max Jensens blogpost.
 
Samme blogpost delte han på facebook, hvilket fik Anahita Malakians til tasterne i kommentar rettet direkte til Uwe Max Jensen:
“(…) Du kan skrive stolpe op og ned om mig og Svend nu, men den du skader mest er den tredje uskyldige partner, som du ingen empati har med åbenbart, når hans vinduer højst sandsynligt bliver smadret inden længe. Hvilket er derfor jeg ikke har meldt noget ud offentligt. (…) Hvorfor så åbne et sted på Nørrebro? – det var et for godt tilbud at sige nej til og som ikke kunne matches andre steder. Ren forretning. Men tak igen – jeg sender dig gerne regningen for næste vindue og mine udgifter så jeg ikke ender hjemløs 😘”
Malakians: Jeg er ikke længere medlem af Nye Borgerlige
Søndag kontaktede Redox Anahita Malakians med henblik på et interview om konflikten med Uwe Max Jensen. Hun har ikke reageret på Redox’ henvendelse. Søndag aften skrev hun et længere facebookopslag, hvor hun selv løftede sløret for den nye restaurant. Hun skriver blandt andet:
“(…) Jeg fik sammen med en kær latino ven muligheden for at købe et sted, hvor vi kunne starte en autentisk Latinamerikansk restaurant med tilhørende cocktailbar. Vi kunne låne os til købet, og vi fik Svend Pedersen med som partner til dette spændende projekt. (…) Det eneste problem var bare, at det var på Nørrebro, at lokalerne lå. Jeg vil da gerne indrømme, at det ikke ligefrem skabte tryghed i mig at skulle arbejde igen i denne bydel, men jeg vil samtidig være dum at sige nej til en god forretningsmulighed. Der var intet politisk i mine motiver, og hvis I så stedet, så ville I kunne forstå, hvorfor vi allerede elskede det ved første øjekast.
L.A.TINO skulle være min nye passion, mit nye levebrød og drømmen om at have sit eget en dag er nu gået i opfyldelse! (…) Og jeg har tiet på det sidste. Jeg har tiet så meget, at jeg ikke længere er medlem af Nye Borgerlige og har stort set ikke været aktiv siden valget. Jeg har skam mine holdninger stadig, men det centrale for mig og mine familie i dag er ikke politik. Det er at kunne overleve.”
Svend Pedersen og Uwe Max Jensen har ikke reageret på Redox’ henvendelser.
Den nye restaurant på Nørrebro skulle være åbnet tidligere på året, men ejerne har på grund af Covid-19-pandemien udskudt åbningen flere gange.
 
","Planen var hyggelige måltider og drinks i godt selskab. Men stemningen er ikke i top før åbningen af restauranten L.A.Tino på Nørrebrogade. To personer, der har spillet centrale roller i Nye Borgerlige de seneste år er nemlig røget i totterne på Stram Kurs’ folketingskandidat Uwe Max Jensen, som de beskylder for at have afsløret, at …
",Redox,['Nyheder']
0,613,https://redox.dk/nyheder/antifeminister-og-antimuslimer-slaar-pjalterne-sammen/,2014-02-22 11:32:39,2017-10-04 11:08:33,Antifeminister og antimuslimer slår pjalterne sammen,"
Fra hele Sjælland ankom de i bil og med tog, vel 25-30 personer i alt. Der var oplæg om kønsroller, centralbankernes rolle i økonomien, iværksætteri og skatter og afgifter. I kulturhuset Domus Felix i Lejre, der har til huse i en gammel mejeribygning tæt på stationen, mødtes ultraliberalister med antifeminister og antimuslimer, da første udgave af arrangementet MANDdag blev afholdt 11. maj sidste år.
Her mødes – ifølge invitationen – “mænd, som forholder sig kritisk til samfundets tilstand og udvikling.” En af deltagerne har sin jakke fra Liberal Alliance på, andre kører i biler med “Støt vores soldater”-mærker. Udenfor vejrer Dannebrog på en lille flagstang. Fra stationen spadserer Peter Ulrik Jensen, den tidligere politimand der i 2009 blev dømt for at misbruge politiets registre til at søge oplysninger om aktivister fra venstrefløjen, de få hundrede meter ned til kulturhuset. Ifølge anklagemyndigheden var Peter Ulrik Jensen en del af den hemmelige højreradikale loge ORG.
Også Peter Ulrik Jensens gode ven, Kim Bang Andersen, deltog i MANDdag, hvor han fungerede som fotograf. Kim Bang Andersen har blandt andet en fortid i Dansk Front, ligesom han har deltaget i Stop Islamiseringen af Danmarks demonstrationer. I et skriftligt svar til Redox skriver han:
“Jeg er ikke en del af noget antifeministisk miljø (selvom jeg gerne tilstår en opfattelse af feminisme som værende tragi-komisk). Jeg har ganske rigtigt deltaget i nogle demonstrationer med fokus på specifikke problemstillinger, som jeg kan stå inde for at ønske en løsning på, men jeg har hverken været medlem af Dansk Front eller SIAD, og har heller ikke på noget tidspunkt haft ønske derom. Dine øvrige spørgsmål finder jeg som følge heraf mig uvedkommende og derfor irrelevante, hvorfor jeg ikke ser nogen grund til at beskæftige mig yderligere hermed.”

Den første udgave af MANDdag er et af de fysiske beviser på de tilnærmelser, som antifeministiske og antimuslimske miljøer i den seneste tid har gjort over for hinanden. Tilnærmelser, der ellers især sker på nettet, hvor facebookvenskaberne konstant skaber nye relationer mellem personer fra antifeministiske projekter og de organiserede racister.
Lille antifeministisk miljø bag mange projekter
Modstanden mod feminisme er ikke noget nyt eller isoleret til et bestemt miljø. I den her sammenhæng ser vi dog på en lille kreds af meget aktive antifeminister, der har bånd til den organiserede højrefløj. Stifteren af MANDdag er Jakob Coff.
Indtil videre har MANDdag været afholdt tre gange, de to første gange med Coff ved roret. I januar beskrev han på Facebook MANDdag således:
“På Manddag er der ro og mag til at gå i dybden med de tabubelagte emner, man interesserer sig for, uden man behøver at frygte, at nogen udskammer en på grund af at man ytre sin ærlige mening. Man er samtidig også i en sammenslutning, som tager udgangspunkt i det rationelle, hvilket de fleste mænd sætter pris på. Man kan sige, at mændene har flere ting til fælles, ikke bare biologisk og psykisk, men også rent interessemæssigt. Jeg kan nævne, at jeg ikke har mødt nogen kvinder, som gik i dybden med banker, centralbankerne og den store gæld. Jeg har heller ikke mødt kvinder, som interessere sig for ædelmetaller som andet end smykker, eller BtC (bitcoins, red.). Jeg har ikke mødt kvinder, som laver netværk for at skabe nye samfund ude i verden.”
Tredje og seneste udgave af MANDdag blev afholdt på baren ”Kolonien” i det centrale København i januar i år. Her var det Steffen Kirkegaard fra Liberal Alliance, der var arrangør. Deltagerne talte et bredt spektrum; lige fra Asbjørn Evensen, søn af Ruth Evensen fra Faderhuset og aktiv i partiet Det Frie Lolland til Lars Hartvig fra det nynazistiske Danskernes Parti. Redox har forsøgt at få en kommentar fra de tre, men ingen af dem har svaret på vores henvendelser.

Udover at være stifter af MANDdag er Coff næstformand i bestyrelsen i netmediet Folkets Avis. En af avisens to redaktører er Lennart Kiil, der også har deltaget i MANDdag-arrangementerne. Kiil er stifter af MANFO, en antifeministisk pendant til videnscenteret Kvinfo. Om Kvinfo skrev han i 2012 i Politiken: “Nu er Kvinfo så blevet hjemsted for en tænketank om mænd. Det svarer stort set til at gøre KKK til tænketank for sortes rettigheder i USA.” På Facebook skrev han i februar i år: “Feminisme og socialisme er to sider af samme sag. Nemlig forsøget på den totale nedbrydelse af familien og det traditionelle samfund.”
En anden central skikkelse i det antifeministiske miljø er Kim Poulsen, der på nettet kalder sig Kimpo. Han blogger om både islam, indvandring og kønsspørgsmål, og har blandt andet skrevet på bloggen “Maskulin Modstand”, der har undertitlen: “Kampen mod femifascismen starter her”. I 2009 deltog han i en pro-Israelsk demonstration i København arrangeret af Dansk Zionistforbund, hvor han bl.a. sås i selskab med bloggeren Steen Raaschou, der driver den højreradikale blog Snaphanen. Også Kim Poulsen har deltaget i MANDdag.
Hverken Kim Poulsen eller Steen Raaschou har reageret på Redox’ henvendelser.
Loge forener det yderste højre og antifeminister
Selvom en række af alliancerne mellem de antimuslimske og antifeministiske kredse foregår offentligt gennem f.eks. MANDdag, så er det ikke alt, der foregår i det åbne. I flere år har en række antimuslimske og antifeministiske aktivister været organiseret i en lukket loge ved navn Danegilde. Danegilde tæller blandt andet Kim Bang Andersen, Peter Ulrik Jensen og Kim Poulsen, der alle har baggrund i det antimuslimske univers, men også netop Jakob Coff og andre MANDdag-folk, som Kurt Birk Jensen, der profilerer sig mere på antifeminismen.
Ved MANDdag-arrangementet i januar talte Kurt Birk Jensen, og her sagde han bl.a. at ”den politiske kamp imod vestlige nationer og mænd kører på fuld kraft.” På MANDdags hjemmeside præsenteres han således: ”Kurt Birk er foredrags- og kursusholder, tidligere pilot, stifter af MGTOW bevægelsen (Men Going Their Own Way), medinitiativtager til MANDDAG og selvstændig med virksomheden Ragnars hule, som er specialiseret i salg af prepping-udstyr og træning i brugen af dette.” På Facebook skrev han om arrangementet:
”Det er sådan en stor fornøjelse at deltage at jeg næsten ikke kan beskrive det. Den kæmpe befrielse det er at tale i et forum udelukkende af mænd (…) hvor det politisk korrekte kan lægges på hylden. Det er en frihed som betyder, at man ikke er hæmmet af ”sproget” når kultur-marxismen skal kritiseres. Det giver også en frihed til at latterliggøre ’socialkonstruktivismen’ fordi den aldrig har kunnet stå distancen hverken overfor videnskabelig metode eller almindelig sund fornuft. Det er så dejligt at kunne give dem tørt på uden politisk korrekte omsvøb.”

Danegilde tæller omkring 10 personer, der alle har været igennem et optagelsesritual, og mødes den første søndag i måneden på Rebæk Bodega i Hvidovre. I sine ordensregler skriver de under punkt et: ”Mødestedet er erklæret for politisk ukorrekt område.” Udover inderkernen i Danegilde inviteres en række mere perifære kontakter til logens cafémøder. Blandt disse folk er blandt andet Lennart Kiil fra MANFO og Dansk Fronts tidligere talsmand Julius Børgesen.
Jakob Coff: Ikke begejstret for højreekstremister
I en skriftlig korrespondance med Redox skriver Coff om MANDdag: “Manddag er et åbent arrangement, hvor alle mænd kan deltage. Deltagerne repræsenterer ikke nødvendigvis mine holdninger, men de kommer for at ytre deres, samt høre de forskellige oplæg, som jo oftest er den gamle sang om frihed og fremdrift. Manddag er noget helt andet end Danish Defence League, Dansk Front, Danskernes Parti, Nazisme og alle disse sammenslutninger, som tilsyneladende spreder budskaber om vold og had. På Manddag sidder vi ikke og siger at hverken kvinder eller indvandrere er dumme, vi prøver at snakke om helt andre ting.”
Om Lars Hartvigs deltagelse i MANDdag i januar skriver han: “Jeg er langt fra begejstret for deltagelse fra en det højreekstremistiske – skal man finde noget godt i situationen, så må det være, at de måske kan få øjnene op for andre problemer, end dem som de fokuserer på.” Om Danegildes cafémøder skriver han: “Kim (Bang Andersen, red.) og Peter (Ulrik Jensen, red.) har jeg mødt, men det er langt fra alle holdninger vi deler. Kim har jeg faktisk lært at lave hjemmebrygget øl, da han efterspurgte dette. Jeg stiftede bekendtskab med dem, netop ved cafémøderne for ca. 1 år siden. De gange jeg har mødt Kim og Peter, har de fremstået som aldeles venlige fyre.”
Jakob Coff har ikke ønsket at svare på, om han selv er medlem af Danegilde.
","Fra hele Sjælland ankom de i bil og med tog, vel 25-30 personer i alt. Der var oplæg om kønsroller, centralbankernes rolle i økonomien, iværksætteri og skatter og afgifter. I kulturhuset Domus Felix i Lejre, der har til huse i en gammel mejeribygning tæt på stationen, mødtes ultraliberalister med antifeminister og antimuslimer, da første udgave …
",Redox,['Nyheder']
0,2374,https://redox.dk/nyheder/martin-henriksen-fejrer-burka-forbud-med-nazister/,2018-07-31 12:56:28,2019-01-18 19:28:52,Martin Henriksen fejrer burka-forbud med nazister,"Onsdag eftermiddag fejrer For Frihed, tidligere Pegida, indførelsen af den nye tildækningslov med demonstrationen “TAK for Burkaforbuddet”. Demonstrationen, der finder sted på Israels Plads i det centrale København, vil som led i fejringen overrække en gave til Dansk Folkepartis udlændinge- og integrationsordfører Martin Henriksen “for sit store arbejde for forbuddet.” For Frihed opfordrer i demonstrationsindkaldelsen til, at forbuddet udvides til også at gælde hijab.
Redox har kigget nærmere på deltagerlisten for onsdagens demonstration og kan derfor dokumentere, at Martin Henriksen skal fejre forbuddet med en række centrale personer fra den danske nazibevægelse.
For Friheds naziforbindelser
En af dem, der på Facebook har meddelt sin ankomst onsdag, er Lars Hartvig, der er en af de faste deltagere i For Friheds demonstrationer. Han har været en del af den nazistiske bevægelse i mange år, og har blandt andet marcheret til minde om topnazisten Rudolf Hess. Han var leder af den københavnske afdeling af det nynazistiske netværk Dansk Front i midten af 00’erne og spillede også en rolle i det ligeledes nynazistiske Danskernes Parti indtil dets lukning sidste år.
Siden da har han forsat sin deltagelse i For Friheds demonstrationer, samtidig med at han på sociale medier flere gange har givet udtryk for sympati med den militante nazistiske organisation Den Nordiske Modstandsbevægelse, der af svenske eksperter betegnes som en terrororganisation.
Lars Hartvig ses her i blå skjorte og briller ved For Friheds demonstration for Tommy Robinson i København den 14. juli 2018. (Foto: Researchkollektivet Redox)
Den tidligere kontaktperson for det nynazistiske Danskerenes Parti i København, Jacob Hartmund Rolandsen, har også planer om at deltage i onsdagens demonstration. Han er ligeledes en veteran i den danske nazibevægelse og var i halvfemserne en del af det nynazistiske miljø i Nordsjælland.
Her ses Jakob Hartmund Rolandsen sammen med Brian Jensen, med kasket, ved For Friheds demonstration for Tommy Robinson i København den 29. maj 2018. (Foto: Researchkollektivet Redox)
Et tredje tidligere medlem af Danskernes Parti har også vist intereresse for at fejre burka-forbudet sammen med Martin Henriksen. Det er Brian Jensen, der de seneste år også været deltager i mange af For Friheds demonstrationer. Også han har en fortid i det nazistiske Dansk Front, ligesom han har været aktiv i det terrorhyldende netværk Blood & Honour. Brian Jensen har ligesom Lars Hartvig udtrykt støtte til Den Nordiske Modstandsbevægelse på sociale medier.
Ikke et enestående tilfælde
Forholdet til nuværende og tidligere medlemmer af nynazistiske grupperinger har været et problem for For Frihed siden organisationen i 2015 blev dannet under navnet Pegida. Organisationen har udstedt forbud mod at medlemmer af nogle nazistiske grupperinger deltager, mens andre er blevet accepteret. Igennem de tre et halvt år, bevægelsen har marcheret i København, har Redox adskillige gange kortlagt nazisternes deltagelse i For Frihed-demonstrationerne.
Du kan læse nogle af artiklerne her:

Nazister marcherede med For Frihed 1. maj.
Kendte nynazister deltager i For Frihed-demonstrationer.
For Frihed-deltager ville marchere med svenske voldsnazister.
For Frihed-deltager benægter jødeudryddelser under Anden Verdenskrig.
For Frihed-aktivister medlem i Danskernes Parti.
Kernemedlem i For Frihed støtter brandsigtede.
Vold og trusler i For Friheds kølvand.

Martin Henriksen har ikke ønsket at medvirke i denne artikel. Det samme gælder For Friheds talsperson Freddie Nygaard Larsen.
","Onsdag eftermiddag fejrer For Frihed, tidligere Pegida, indførelsen af den nye tildækningslov med demonstrationen “TAK for Burkaforbuddet”. Demonstrationen, der finder sted på Israels Plads i det centrale København, vil som led i fejringen overrække en gave til Dansk Folkepartis udlændinge- og integrationsordfører Martin Henriksen “for sit store arbejde for forbuddet.” For Frihed opfordrer i demonstrationsindkaldelsen …
",Redox,['Nyheder']
0,2724,https://redox.dk/nyheder/nye-borgerlige-profiler-vil-sende-politiske-modstandere-i-faengsel-for-landsforraederi/,2019-02-22 13:20:21,2019-02-22 13:23:29,Nye Borgerlige-profiler vil sende politiske modstandere i fængsel for landsforræderi,"“Straffelovens Kapitel 12 moderniseres så det bliver landsforræderi at hjælpe fremmede etniske folkegrupper til varigt ophold i Danmark.”
Sådan indledes et nyt borgerforslag, der kan betyde en kriminalisering af politikere, NGO’er, solidaritetsnetværk og alle andre, der hjælper personer med anden etnisk baggrund end dansk, til at bosætte sig i Danmark. Borgerforslaget blev stillet af personkredsen omkring Den Danske Forening den 13. februar og er den seneste uge blevet delt og støttet af foreningens sympatisører på sociale medier og blogs, hovedsagligt af folk tilknyttet den raceideologiske højrefløj, men også af Nye Borgerlige-medlemmer. Blandt disse er både en fremtrædende blogger samt en af partiets folketingskandidater.
Borgerforslaget skal behandles i Folketinget, hvis det indenfor 180 dage samler 50.000 underskrifter. I skrivende stund har det 467 underskrifter.

Borgerforslaget vil ændre Kapitel 12 i Straffeloven, der vedrører landsforræderi, så “alle paragraffer får tilføjet eller ændret tekst, der klart gør det strafbart som landsforræderi på enhver måde at hjælpe fremmede etniske folkegrupper til at vinde indpas i Danmark.”


Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.


I borgerforslaget lyder det: 
“Det er ikke længere så meget en tydelig ydre fjende (stat, nation), der truer vor suverænitet og vort folks sikkerhed og velfærd. Det er store grupper af kulturfremmede, der først langsomt og senere eksponentielt hurtigt fortrænger den oprindelige befolkning med alle de ulykker, i form af kriminalitet, terrortrussel, forringelse af undervisning og fortrængning fra bolig- og arbejdsmarked, der følger. Mange af vore etnisk danske medborgere har bidraget og bidrager til at gøre denne trussel langt større og mere aktuel. De skal straffes som landsforrædere.”
Skulle forslaget blive fremsat og vedtaget betyder det altså, politikere, der arbejder for en antiracistisk migrationspolitik, klassiske NGO’er og frivillige organisationer som f.eks. Venligboerne kan blive kriminelle.
Forslagsstillerne vil beholde de nuværende strafferammer for brud på Straffelovens kapitel 12, der for flere af paragraffernes vedkommende er enten 16 års fængsel eller fængsel på livstid. De er desuden åbne for muligheden for at gøre lovgivningen gældende med tilbagevirkende kraft. At borgerforslaget har baggrund i Den Danske Forening lægges der ikke skjul på. Det bygger på nemlig på et arbejde som et udvalg i foreningen udarbejdede i 1997 og som efterfølgende blev publiceret i foreningens blad Danskeren.
Opbakning hos Nye Borgerlige
Den 17. februar blev borgerforslaget delt offentligt på Facebook af en Brian Hansen. Her blev det liket af Nye Borgerliges folketingskandidat i Silkeborg, Gitte Keller.
 
Gitte Keller likede Brian Hansens post fra den 17. februar, med sin Facebookprofil “Gitte K NB”. Foto: Screenshot.
Silkeborg-kandidaten er dog ikke den eneste Nye Borgerlige-profil, der offentligt har tilkendegivet at støtte borgerforslaget. Den 18. februar blev forslaget delt i den offentlige Facebookgruppe “PV- som statsminister” (PV er Pernille Vermunds initialer, red.), med en opfordring om at skrive under. Facebookgruppen er et samlingspunkt for Nye Borgerlige-medlemmer og -sympatisører. Her blev det bl.a. liket af Bjarne V. Knudsen, der ved kommunalvalget i 2017 kandiderede til byrådet i Nordfyns Kommune for Nye Borgerlige.
Det er dog ikke ikke kun kandidater for Nye Borgerlige, der støtter forslaget. Bloggeren Kim Møller, der driver den nationalkonservative blog Uriasposten, skrev den 18. februar et blogindlæg om Borgerforslaget, der startede med “Jeg har skrevet under, og kan kun opfordre andre til at gøre det samme”. Kim Møller stod i januar 2018 frem som offentligt medlem af Nye Borgerlige.
Redox har kontaktet Pernille Vermund, for at spørge om hvad Nye Borgerlige mener om borgerforslaget. Hun er ikke vendt tilbage på Redox’ henvendelser. Partiets pressechef, Lars Kaaber, har efterfølgende kontaktet Redox og oplyst, at Pernille Vermund ikke ønsker at udtale sig til Redox. 
Kim Møller lagde på, da vi ringede til ham.
Gitte Keller har ikke reageret på Redox’ talrige henvendelser. Bjarne V. Knudsen ønsker ikke at udtale sig vedrørende emnet og henviser til, at han ikke længere er kandidat for partiet. Han mener i stedet, at partitoppen bør svare, hvilket de altså ikke har ønsket.
","“Straffelovens Kapitel 12 moderniseres så det bliver landsforræderi at hjælpe fremmede etniske folkegrupper til varigt ophold i Danmark.” Sådan indledes et nyt borgerforslag, der kan betyde en kriminalisering af politikere, NGO’er, solidaritetsnetværk og alle andre, der hjælper personer med anden etnisk baggrund end dansk, til at bosætte sig i Danmark. Borgerforslaget blev stillet af personkredsen …
",Redox,['Nyheder']
0,2231,https://redox.dk/nyheder/nye-borgerlige-kandidat-ekskluderet-efter-antisemistisk-udbrud/,2017-11-16 12:48:39,2018-07-15 13:08:25,Nye Borgerlige-kandidat ekskluderet efter antisemistisk udbrud,"Søndag den 12. november blev Nye Borgerlige-kandidaten Lars Kiil ekskluderet fra partiet efter at have rundsendt en email med en lang racistisk og antisemitisk tekst. Lars Kiil var opstillet som nummer syv på Nye Borgerliges liste ved kommunalvalget i Gentofte og nummer 15 ved regionsrådsvalget i Region Hovedstaden. På trods af eksklusionen er det dog stadig muligt at stemme på Lars Kiil ved næste uges Kommunal- og Regionsrådsvalg, da det ikke er muligt at ændre kandidatlisterne så tæt på valgdagen.
Nye Borgerlige i Gentofte annoncerede eksklusionen af Lars Kiil på deres Facebookside mandag den 13. November. (Foto: screenshot fra Facebook)
Redox er kommet i besiddelse af mailen der bærer titlen “Stem på et gyldent Daggry for Danmark. Stem på Lars Kiil”. Vi bringer her en række udvalgte citater:
Kære Patrioter Vi lever i en tid hvor vores elskede land Danmark og vores kulturelt suverænt overlegne verdensdel Europa er i meget stor farer. Muslimske horder og vilde fra Afrika vælter ind over de Europæiske lande, og truer med at ødelægge dem for altid”
Således indleder han teksten, der ifølge Lars Kiil er tænkt som et led i hans valgkamp.
I teksten beskriver han bl.a. sine mærkesager:
Min vigtigste mærkesag, hvis jeg bliver valgt til Gentofte Byråd er derfor at holde Gentoftes skoler hvide.
I teksten beskriver han også sig selv:
Jeg er en stolt National Konservativ Højreradikal, og har været det hele livet. Det agter jeg også at blive ved med. Jeg er stolt af, at være en hvid mand fra Norden. Det ypperste individ verden nogensinde har skabt.
Som forklaring på hvorfor teksten kommer nu skriver han:
Lars Kiil og den nationale højrefløj er vågnet op, og med Nye Borgerlige er et gyldent daggry på vej til Danmark og hele Europa.
Teksten er bygget op i kapitler, der hver omhandler et specifikt emne, hvor han giver sine holdninger til kende og linker til kilder, som han mener underbygger hans påstande. Flere af kilderne er åbenlyst nazistiske hjemmesider og antisemitiske Youtube-videoer.
Et af de første emner han berører er islam og hans syn på muslimer. Her skriver han:
Muslimer skal helt forbydes og sendes hjem til sandkassen. Når muslimer begynder at bosætte sig i et land, har landet fået kræft. Kræft kan kun helbredes, hvis man fjerner hele svulsten. Ellers begynder det at brede sig igen, og fører med sikkerhed til den visse død. Jeg ved godt at Nye Borgerlige lige nu ikke går ind for et totalforbud mod muslimer, men om få år gør de.”
Efter afsnittet om muslimer forsætter han med et afsnit om jøder:
Den anden gruppe er den mest magtfulde gruppe i hele verden. Jøderne. Dem må vi ikke kritisere (…) Hvorfor må vi ikke kritiserer jøderne for deres kontrol over pengene i hele verden? Den amerikanske centralbank federal reserve er en privat ejet bank, hvor over 80 pct. ejes af jødiske banker. Direktøren for federal reserve er altid jøde. Lige nu er Trump ved at udpege en ny direktør, og lur mig om ikke Trumps helt frie valg igen bliver en jøde.
Han fortsætter:
Har jøderne en hemmelig plan om at ødelægge Europa ved at faciliterer masseindvandring af muslimer og afrikanere til kontinentet? Det er der faktisk noget, der tyder på.
Han skriver videre, at han ikke tror på, at jødeudryddelserne under Anden Verdenskrig fandt sted:
Det er nok 25 år siden, jeg holdt op med at tro på myten om Holocaust (…) Tænk at næsten hele den hvide verden har troet på det Holocaust vrøvl.
Lars Kiil er tidligere idømt 50 dages fængsel for trusler mod videns- og udviklingscenteret Kvinfo, efter at han i 2012 havde skrevet følgende sætning i et indlæg på netavisen 180Grader:
Hvis Kvinfo sammenligner os antifeminister med Breivik, synes jeg, vi skal lave en fuld Breivik på Kvinfo.
Straffen for truslerne blev skærpet, da Lars Kiil året forinden havde fået tre måneders fængsel for trusler mod hans søns mor. Dette til trods blev han altså opstillet som kandidat for Nye Borgerlige.
Nye Borgerliges Pressechef, Lars Kaaber, bekræfter overfor Redox, at Lars Kiil er ekskluderet.
“Han udtrykker antisemitiske holdninger i det han havde skrevet og det var nok det vi faldt over først, der faldt hammeren. Der var vidst frit valg på alle hylder i det han havde skrevet.”
Adspurgt hvorfor Nye Borgerlige valgte at opstille Lars Kiil på trods af Breivik-truslerne mod KVINFO siger Lars Kaaber: “Der er sket en fejl, han skulle aldrig have været opstillet”.
Lars Kiil har ikke besvaret Redox’ gentagne henvendelser.
Læs mere om truslerne mod KVINFO hos Politiken.
","Søndag den 12. november blev Nye Borgerlige-kandidaten Lars Kiil ekskluderet fra partiet efter at have rundsendt en email med en lang racistisk og antisemitisk tekst. Lars Kiil var opstillet som nummer syv på Nye Borgerliges liste ved kommunalvalget i Gentofte og nummer 15 ved regionsrådsvalget i Region Hovedstaden. På trods af eksklusionen er det dog …
",Redox,['Nyheder']
0,3070,https://redox.dk/nyheder/nye-borgerlige-profiler-muslimer-i-danmark-er-en-stoerre-trussel-end-rusland/,2019-05-15 09:55:44,2021-02-03 16:19:49,Nye Borgerlige-profiler: Muslimer i Danmark er en større trussel end Rusland,"”For mig ser det mere sandsynligt ud, at vi får borgerkrig end krig med russerne. Det bliver europæere mod muslimer…spørgsmålet er så bare hvem vil vores regeringer give våben til???!”
Så kontant var meldingen fra Nye Borgerliges folketingskandidat i Aarhus Øst, Inger-Marie Tryde Martensen, da hun den 11. juli 2018 postede et opslag på Facebook om den europæiske energipolitiks tilknytning til Rusland. Hele opslaget lød:
”Det er mærkeligt, at man knytter sin energiforsyning op på Rusland hvis man samtidig mener Rusland er fjenden….det er ikke bare mærkeligt, det er vel dumt?! For i krigstid kan de jo så bare lukke for energiforsyningen…..Det er tragisk, men for mig ser det mere sandsynligt ud, at vi får borgerkrig end krig med russerne. Det bliver europæere mod muslimer…spørgsmålet er så bare hvem vil vores regeringer give våben til???!”.
Inger-Marie Tryde Martensen uddyber ikke i sit opslag, hvorfor en borgerkrig med muslimerne skulle opstå, eller hvordan regeringerne i så fald skulle uddele våben. Det første uddyber hun til gengæld i kommentarerne til opslaget, hvor ”ansvarsløse væsner”, som med ”gruppevoldtægter, drab og terror” angiveligt skulle være den gnist, der antænder en eventuel borgerkrig. 
Her ses Inger Marie Tryde Martensen opslag fra den 11. juli 2018. Screenshot.
I debatten udfordrede en debattør hendes opslag og betonede, at en konflikt i Europa ville opstå mellem ”almindelige mennesker” og ”den økonomiske elite”. Et synspunkt som Inger-Marie TrydeMartensen ikke var enig i. Hun uddybede:
”Det der kan bringe opstand, er de muslimske immigranters behandling af de lande de er kommet til og dennes befolkning+naturligvis politikernes laden stå til og deres hetz mod det frie ord! Det vil på et tidspunkt antænde den ulmende utilfredshed der er. Der skal ikke mange flere gruppevoldtægter, drab og terror til før den ellers fredelige befolkning har fået nok.” 
Her ses Inger-Marie Tryde Martensens uddybende kommentar fra juli 2018. Screenshot.
Inger-Marie Tryde Martensen er en erfaren politiker og har tidligere stillet op til Europaparlamentsvalg for både Junibevægelsen og Folkebevægelsen mod EU. I dag har hun fundet sig til rette i Nye Borgerlige, hvor hun er en profileret folketingskandidat for partiet i Aarhus Øst. Hun bliver blandt andet fremhævet på partiets hjemmeside og er venner på Facebook med alle partiets centrale medlemmer.
Udbredt opfattelse i Nye Borgerlige
Inger-Marie Tryde Martensen er dog langt fra et den eneste i Nye Borgerlige med denne holdning. Flere folketingskandidater fra partiet giver udtryk for samme verdensopfattelse.
Et andet eksempel er partiets spidskandidat i Østjylland, Lars Boje Mathiesen. Allerede mens han stadig var medlem af Liberal Alliance postede han den 3. august 2016 et opslag på Facebook, hvor han skrev om den daværende justitsminister Søren Pinds vurdering af den russiske efterretningstjeneste. Søren Pind mente, at den russiske efterretningstjeneste var årsag til ”splid og spektakel”i Europa. Et synspunkt Lars Boje Mathiesen ikke delte. I stedet mente han danskerne burde være ”bekymret” for Søren Pind, der ifølge Lars Boje Mathiesen udviste ”ligegyldighed overfor befolkningen”. Lars Boje Mathiesen skrev i sit opslag:
”Jamen, det er da Rusland der står bag voldtægterne på Langelands festivalen. Det er da Rusland, som står bag de mange krænkelser af piger og kvinder. Ja, Rusland er en magtfuld storpolitisk spiller, men stop nu dig selv!”
Og som afslutning på hans indlæg fik Søren Pind følgende bemærkning med på vejen:
”Så tænk du bare videre. Og mens du tænker, så er der så endnu flere piger, som bliver ofre for jeres inkompetence.” 


Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Opslaget fra spidskandidaten i Østjylland vakte da også genlyd hos de kommende partifæller i Nye Borgerlige. Således har prominente partimedlemmer som bl.a. partiformand, Pernille Vermund og pressechef Lars Kaaber, tilkendegivet deres støtte til synspunktet med et ´like’.
Lars Boje Mathiesen er ligesom Inger-Marie Tryde Martensen en dreven politiker. Han har siddet i Aarhus Byråd for Liberal Alliance. I september 2016 fik han dog nok af partiets linje og meldte sig ud. Samme måned meldte han sig ind i Nye Borgerlige, som han repræsenterede i Aarhus Byråd indtil kommunalvalget i november 2017. En af årsagerne til hans beslutning var ifølge ham selv, at Liberal Alliance ikke leverede på udlændingepolitikken, som han sagde til TV2 Østjylland den 9. februar 2018 i forbindelse med annoncering af ham som Nye Borgerliges spidskandidat i Østjylland.
De to folketingskandidater fra Østjylland er dog ikke de eneste, der deler forståelsen af islam og muslimer som værende en større trussel end Rusland.
Partiets spidskandidat i Nordjylland, Poul Højlund, er ligeledes ikke imponeret over det vurderede trusselsbillede fra Rusland og mener, i samme boldgade som hans partifæller, at islam og herboende muslimer udgør en større trussel end Rusland.
Den 1. november 2017 bragte Jyllands-Posten nyheden om at statsminister, Lars Løkke Rasmussen, efter et møde i Nordisk Råd, vurderede truslen fra Rusland som: ”… det værste trusselsbillede siden Den Kolde Krig”. Den konklusion var Poul Højlund uenig i og valgte samme dag som nyheden, at give udtryk for hans vurdering af situationen på Facebook. Han skrev blandt andet:
Islam er en trussel mod et frit Danmark
”Det ville være rart, hvis vores statsminister i stedet havde sagt: “Islam er en trussel mod et frit Danmark. Derfor lukkes grænsen, asylretten fjernes, muslimske særkrav afvises ubetinget, kriminelle udlændinge udvises, asylanter skal hjem i samme sekund, forholdene bare nogenlunde tillader det, administration efter bogstavet og nultolerance fra nu af”. Men det tør han ikke. Eller måske mener han det ikke.”
Flere prominente folk fra Nye Borgerlige var enige i hans vurdering. Således har partiformand Pernille Vermund samt folketingskandidaterne, Gitte Keller og Inger-Marie Tryde Martensen givet opslaget et like.

Poul Højlunds Facebook opslag fra den 1. november 2017. Screenshot.
 
Borgerkrig mellem sekulære og religiøse

Inger-Marie Tryde Martensen skriver til Redox, at hendes udtalelser om Rusland kom i forlængelse af debatten om Nordstream 2, der er den rørledning til gas, som det russiske energiselskab Gasprom planlægger i samarbejde med vestlige energiselskaber. Det var dermed konteksten for, at hun ikke syntes, at det giver mening at se Rusland som en fjende i sammenligning med muslimer.
Til spørgsmålet om en borgerkrig skriver hun:
“Ingen kan jo spå om fremtiden, men hvis det kommer til uroligheder og krig, tror jeg det vil blive til en borgerkrig (uroligheder) ml. dem der ønsker sekulære samfund overfor dem der ønsker samfund bundet op på religiøse regler. Jeg synes vi ser det spire i Frankrig – desværre!! Jeg tror ikke det bliver ml. Rusland og Europa.”
Inger-Marie Tryde Martensen kommenterer også på hendes kommentarer om våben og stiller igen spørgsmålet:
“Bliver det de nationale hære, bliver det en EU-hær ….eller? Jeg ved det ikke.”
Den anden folketingskandidat fra Østjylland, Lars Boje Mathiesen skriver til Redox:
“Ej… Simon Come on…. Du må kunne finde noget bedre… jeg kommer til at se så provinsiel ud i forhold til de andre, og bliver til grin til julefrokosten.. Kan du ikke grave lidt mere…. ?”.
Hverken Nye Borgerliges pressechef, Lars Kaaber eller Poul Højlund vil udtale sig om sagen til Redox.
","”For mig ser det mere sandsynligt ud, at vi får borgerkrig end krig med russerne. Det bliver europæere mod muslimer…spørgsmålet er så bare hvem vil vores regeringer give våben til???!” Så kontant var meldingen fra Nye Borgerliges folketingskandidat i Aarhus Øst, Inger-Marie Tryde Martensen, da hun den 11. juli 2018 postede et opslag på Facebook …
",Redox,['Nyheder']
0,701,https://redox.dk/nyheder/hoejreradikale-paa-romajagt-i-koebenhavn/,2017-06-04 09:22:18,2017-10-03 11:50:40,Højreradikale på romajagt i København,"De seneste ugers opmærksomhed på romaerne i København fra medier og politikere er ikke gået den yderste højrefløjs næse forbi. Fredag var en gruppe blandede højreradikale og bikere på tur til København for med egne ord at “beskytte danske hjemløse mod romaer”.
I organisationen Sons of Odins’ facebookgruppe delte medlemmet Mickey Gravgaard torsdag således denne invitation:
“Kom så alle mine brødre og søstre!!! Så det nu vi Dansker skal vise vi ikke længer finder os i at blive trådt på! Nu kan vores hjemløse ikke end gang få lov til at sove på gaden, uden at blive terroriseret! Nu bliver vi nød til at vise tænder, og vise vi ikke finder os i mere fra de Romaer, som der for tiden terroriser mest og skaber utryghed blandt vores svageste i danmark! Fredag d. 2 jun. Blander vi os og følge de hjemløse omk. Christianshavn, hvor problemet vise sig at være størst! Vi vil stå forrest og vise de Romaer at de ikke er velkommen mere her i Danmark
Hvis vi går ca. 1100 år. tilbage i tiden var det os Dansker der var øverst i fødekæden, og styrede skandinavien og det meste af europa! Idag kan vi ikke end gang holde ro i vores eget land! Idag er vi dansker en gang vatpike!!! Nu må det STOPPE, og det ser desværre ud til at vi må gå forrest og START!!! End til vider er vi nogen stykker fra Sons of Odin med venner og en MC Klub, så vi har en “lille kickstarter” Så mine brødre og søstre – kom frisk – det nu der er “fest”! De første kommer Fredag d. 2 jun. ca. kl. 13 på Christianshavns Torv og “festen” slutter når sidste man går hjem!!! ”
Opslaget i Sons of Odins facebookgruppe. (Screenshot fra Facebook)
Hele ugen har Sons of Odins facebookgruppe svømmet i indlæg med ønsker om at angribe romaer.
“Nogen der er frisk på at danne et death squad og tag over og få alle samtlige romaer til at forlade landet eller gøre det nødvendige?,” skrev en bruger.
“Jeg er pisse ligeglad hvordan det her det lyder, men vi skal ind til København så vi kan hjælpe de hjemløse med deres problemer med de klamme romaer!! Så hvem har røv nok i bukserne??,” kom det fra en anden.
“Skal vi ikke alle mødes og “banke ” noget fornut ind i skallen på de svin” lød det fra en tredje.
Bikere og borgerværn
Lidt efter klokken 13 begyndte de højreradikale så at samles på Christianshavns Torv ved siden af den lille lejr, som en gruppe hjemløse har haft den seneste tid. I alt 10-12 mænd, hovedsageligt fra slutningen af tyverne til et sted i fyrrerne, mødtes på torvet.
Her ses en gruppe af de mænd der dukkede op på Christianshavnstorv, bl.a. en iført t-shirt fra Free Vikings. (Foto: Researchkollektivet Redox)
Det var en broget skare, der talte medlemmer af borgerværnet Sons of Odin, der har base i Dianalund på Midtsjælland, men har mindre afdelinger i flere andre landsdele. Derudover deltog medlemmer af bikergruppen Free Vikings. Gruppen har eksisteret i mange år, men har for nylig været igennem en fornyelsesproces, hvor en række tidligere medlemmer af den nu inaktive organisation Danish Defence League er gået ind i Free Vikings.
Netop Danish Defence Leagues facebookside er stadig aktiv, selvom organisationen ikke har haft aktiviteter i flere år. For få dage siden blev dette opslag delt:
Findes der nogle friske folk, som vil hjælpe med at beskytte de danske hjemløse? De har det hårdt nok i forvejen, de og vi fortjener et fredeligt Danmark.
Et af de nyere medlemmer i Free Vikings er Jonas Holtet Bolvig, der tidligere var aktiv i Danish Defence League. Han var blandt gruppen der mødte op på Christianshavns Torv, og han ses her i grå hættetrøje. (Foto: Researchkollektivet Redox)
Det var altså en alliance mellem et midtsjællandsk borgerværn med voldsforherligende medlemmer og en bikergruppe, der tæller en række tidligere Danish Defence League-medlemmer, der fredag dukkede op på Christianshavns Torv. Her opholdt de sig i første omgang et par timer, før hovedparten af de tilstedeværende forlod stedet – muligvis fordi der ingen romaer var i syne. En lille gruppe på en håndfuld blev dog tilbage på pladsen, hvor de opholdt sig til ud på natten.
Jonas Holtet Bolvig siger til Redox, at “det rager ham en skid” hvad Sons of Odin har skrevet i deres interne facebookgruppe. Han ønsker dog ikke at forholde sig til de konkrete voldsopfordringer. Han siger til Redox, at Free Vikings ikke er en politisk organisation.
","De seneste ugers opmærksomhed på romaerne i København fra medier og politikere er ikke gået den yderste højrefløjs næse forbi. Fredag var en gruppe blandede højreradikale og bikere på tur til København for med egne ord at “beskytte danske hjemløse mod romaer”. I organisationen Sons of Odins’ facebookgruppe delte medlemmet Mickey Gravgaard torsdag således denne …
",Redox,['Nyheder']
0,644,https://redox.dk/nyheder/svigtende-tilslutning-til-sennels-pegida-faenomen/,2015-01-27 14:44:26,2018-05-28 07:29:43,Svigtende tilslutning til Sennels’ Pegida-fænomen,"For en uge siden tiltrak det danske Pegida-initiativs første demonstration i København omkring 240 antimuslimer og pressefolk. Mandag den 26. januar demonstrerede Pegida igen i København, denne gang med et noget reduceret deltagerantal. Samtidig samlede en stor venstreorienteret moddemonstration op mod 500 personer.
Se billedgalleri fra demonstrationen her.
Et ‘naturfænomen’
I silende regn og anført af initiativtager Nicolai Sennels sjoskede omkring 55 demonstranter og 20 pressefolk af sted pakket ind i et massivt politiopbud. Ruten var den samme som i sidste uge, nemlig fra Statens Museum for Kunst ved Sølvgade til Den Lille Havfrue på Langelinie og tilbage igen.
Deltagerantallet var åbenbart for begrænset til, at Pegida-demonstrationen kunne få lov af Politiet til at gå på kørebanen. Den antimuslimske gåtur foregik derfor på fortorvet.
Før den lille flok gik af sted mod Langelinie, holdt Nicolai Sennels en kort tale, og ved Den Lille Havfrue sang demonstrationsdeltagerne det gamle Gasolin’-nummer, “Langebro”, med den let omskrevede og noget paradoksale tekst: “hvis du tør, så kom med os.” Sennels understegede da også flere gange under demonstrationen, at politiet passede på Pegida og at demonstranterne ikke skulle være “bange”.
Efter demonstrationen i København kunne Nicolai Sennels oplyse, at Pegida agter at demonstrere igen på mandag. Til Politiken udtalte han “Vi bliver et fænomen. Et naturfænomen.”

Højreradikale demonstranter
Blandt deltagerne i sidste uges demonstration var en lang række organiserede nynazister og højreradikale fra bl.a. Danmarks Nationale Front, Danskernes Parti og Danish Defence League. Også gårsdagens demonstration tiltrak en mindre gruppe højreradikale. Blandt demonstranterne var således Nicolai Boesen fra Danskernes Parti og Jonas Holtet Bolvig fra DDL. Begge deltog også i sidste uge.
Også højrefløjsveteranen Åse Clausen Bjerg, fra Frihedspartiet – Glistrups Linje, deltog i gårsdagens demonstration. Hun er tidligere aktiv i Fremskridtspartiet og stod i 2001 bag gruppen No-Kays to antimuslimske demonstrationer i Odense.
At der ikke dukkede nær så mange organiserede fascister op ved gårsdagens demonstration skyldes muligvis, at Nicolai Sennels forinden angiveligt skulle have bedt folk fra det yderste højre om at holde sig væk. I hvert fald skrev DDL’s tidligere talsperson, André Eiby, i går følgende på begivenhedens Facebook-side: “Hey Nicolai. Jeg har lige erfaret, at mine gode venner og fantastiske mennesker, de såkaldte “Højreorienterede Nazister” har fået besked på, ikke at møde op i dag!!!!!! Er vi nu begyndt, at sortere i de danskere der gerne vil vise deres støtte og gå en aftentur i frihedens tegn gennem København!!!!”
Før sidste uges demonstration erklærede Nicolai Sennels imidlertid over for Redox, at nazister var velkommende til demonstrationen, så længe de ikke skiltede med deres organisationer.
Lille demonstration i Århus
Mandag aften afholdt det århusianske Pegida også en demonstration, der gik fra Den Gamle By til Klostertorv. Demonstrationen talte dog kun 10 deltagere, mens Aarhus for Mangfoldigheds moddemonstration samlede omkring 150 personer.
","For en uge siden tiltrak det danske Pegida-initiativs første demonstration i København omkring 240 antimuslimer og pressefolk. Mandag den 26. januar demonstrerede Pegida igen i København, denne gang med et noget reduceret deltagerantal. Samtidig samlede en stor venstreorienteret moddemonstration op mod 500 personer. Se billedgalleri fra demonstrationen her. Et ‘naturfænomen’ I silende regn og anført af initiativtager …
",Redox,['Nyheder']
0,2698,https://redox.dk/nyheder/se-listen-her-er-nye-borgerliges-mange-eksklusioner/,2019-01-28 10:11:09,2019-01-28 10:11:09,Se listen: Her er Nye Borgerliges mange eksklusioner,"Gang på gang har Nye Borgerlige smidt medlemmer ud. Der findes ingen officielle statistikker, men Redox’ optælling indikerer, at Nye Borgerlige er et af de partier, der har ekskluderet flest medlemmer de seneste år. Stort set hver gang et medlem er blevet udsat for kritisk granskning af pressen har partitoppen trykket eksklusionsstemplet i bund.
Her får du et ufuldstændigt overblik over sagerne.
1) Antisemitisk email
Efter at have rundsendt en mail med en lang racistisk og antisemitisk tekst blev Nye Borgerlige-kandidaten Lars Kiil fra Gentofte ekskluderet fra partiet under kommunalvalget i 2017. Teksten var tænkt som et led i hans valgkamp og heri beskriver han sig selv med følgende citat: ”Jeg er en stolt National Konservativ Højreradikal, og har været det hele livet. Det agter jeg også at blive ved med. Jeg er stolt af, at være en hvid mand fra Norden. Det ypperste individ verden nogensinde har skabt.”
Lars Kiil var opstillet som kandidat til trods for at han tidligere var dømt 50 dages fængsel for trusler mod videns- og udviklingscenteret Kvinfo, efter han i 2012 havde skrevet følgende sætning i et indlæg på netavisen 180Grader: ”Hvis Kvinfo sammenligner os antifeminister med Breivik, synes jeg, vi skal lave en fuld Breivik på Kvinfo.”
Læs mere om eksklusionen af Lars Kiil her.
2) Voldtægtsforsøg
Kort før valgdagen den 21. november 2017 bad Nye Borgerlige den 22-årige byrådskandidat Stephan Klindtworth Clausen om at pille sine valgplakater i Esbjerg Kommune ned. Stephan Klindtworth Clausen blev ekskluderet, da Hovedbestyrelsen blev opmærksom på en verserende sag mod den 22-årige som i maj 2018 blev idømt to et halvt års ubetinget fængsel for medvirken til forsøg på voldtægt.
Læs mere om eksklusionen hos JydskeVestkysten.
3) Hyldede angreb med brandbombe
Et bestyrelsesmedlem fra Nye Borgelige Chang Claus Lembirk fra Roskilde blev i februar 2017 ekskluderet fra partiet med øjeblikkelig virkning da han i en gruppe på Facebook ytrer sin støtte til de fire drenge fra Ry, der var sigtet for at have kastet en brandbombe efter en afghansk skolekammerat. Chang Claus Lembirk skrev følgende kommentar i gruppen ’Støttegruppe for de 4 danske drenge fra Ry’: ”Deres handlinger er i juridisk forstand ulovlige, men moralsk er et andet spørgsmål. Havde det nu været voksne mennesker som tævede en indvandrerbande ville de blive hædret for deres indsats.”
Læs mere om ekslusionen af Chang Claus Lembirk hos Ekstra Bladet.
4) Fangeflugt og biljagt
I al stilhed blev Nye Borgelige-medlemmet Jonas Steensgaard fra Fyn i april 2017 ekskluderet fra partiet. Den tidligere Hells Angels-sympatisør, med en fortid fuld af rockere, biljagter, fangeflugter og skyderier er idømt adskillige fængselsdomme og det er angiveligt de mange fængselsdomme der er årsag til at Pernille Vermunds parti ekskluderede ham. Selv skriver han således i et opslag på Facebook: ”Nu spiller min fortid ind her på facebook og jeg går ind for sandheden i modsætning til muslimer og politikker og jeg skal nok stå på mål for at jeg ikke var for klog i mine unge dage og der ved har en del domme bag mig (…)
der bliver kørt på min person om min fortid her inde og ja jeg blev også smidt ud af Ny borgerlige men sådan er politik jo i Danmark man bøder for sin fortid og det forstår jeg nu håber jeg bare af hele mit hjerte at det danske folk vil stå sammen og i krig imod islam og bildereberg eliten fra folketinget så at vi kan forsvar og bevar vores elskeked Danske land.”
Læs mere om eksklusionen af Jonas Steensgaard her.
5) Sterilisering af rohingyaer
Spidskandidaten Morten Johan Lintrup i Frederikssund blev ekskluderet af hovedbestyrelsen inden valget i november 2017 efter at han havde bifaldet sterilisation af de muslimske rohingya-flygtninge i Bangladesh. Morten Johan Lintrup delte et link til Politiken-artiklen “Bangladesh vil sterilisere rohingyaer i kaotiske flygtningelejre” med en kommentar om, at Bangladesh ikke lider af “teaterhumanistiske fordomme”. Bangladesh har i flere år tilbudt mænd at blive steriliseret til gengæld for et tæppe og cirka 200 kroner.
Læs mere om eksklusionen af Morten Johan Linstrup hos DR.
6) Donation til flygtningevenner
Det blev kun til to måneder i Nye Borgelige for Jens Passage der dengang tilbage i 2016 var byrådsmedlem i Dragør kommune, han blev nemlig eksluderet af partiet efter at have stemt for et forslag, der bevilgede 10.000 kr. til organisationen Venligboerne, der har til formål at hjælpe flygtninge i Danmark. Pernille Vermund mener ikke, at Jens Passage var tro mod partiets politik og sagde dengang: ”Vi mener, at integration er et personligt ansvar, og derfor er det en fejl at bevillige penge til en forening som Venligboerne. Danskernes penge skal ikke bruges på den slags velgørenhed for mennesker, der skal lære at begå sig i det danske samfund på egen hånd.”
Læs mere om eksklusionen af Jens Passage hos Jyllands-Posten.
7) Etnisk udrensning og voldsforherligelse
Nye Borgerlige-kandidaten Johnny Boalth Lambertsens fra Esbjerg slap med skrækken efter at hans kommentar om etnisk udrensning blev afsløret af Ekstra Bladet i oktober 2017. Kommentaren var skrevet i en lukket Facebookgruppe tilbage i 2012. Han skrev således: ”Vi skal have etniske udrensning hus til hus, det er fandme ved at være for meget.”
Det var i første omgang ikke nok til at blive ekskluderet af partiet og både hans lokalformand og Pernille Vermund bakkede op om hans kandidatur ligesom at flere af medlemmerne fra partiet efterfølgende brugte hashtagget #ViTagerEnForHoldet. Hans voldsforherligende kommentarer stoppede dog ikke i 2012 og Redox kunne i november 2017 afsløre flere af udtalelser, hvor han truede med vold og drab.
Det endte med at Johnny forlod partiet november 2017. Læs mere hos Berlingske.
8) Racistiske udtalelser om SF’er
I 2016 blev Nye Borgerliges Anders Peter Sørensen fra Randers bedt om at forlade posten som næstformand i lokalafdelingen, fordi han på Facebook havde svinet den tidligere SF-politiker Özlem Cekic til med racistiske gloser.
Læs mere om Anders Peter Sørensen hos Ekstra Bladet.
9) Uenighed om økonomisk politik
Det var en samlet bestyrelse, der i februar 2017 forlod Nye Borgerliges Svendborgafdeling efter at den tidligere formand Annelise Ømand blev ekskluderet fra partiet. Partiets pressechef Lars Kaaber sagde dengang om sagen: ”Hun og partiets bestyrelse i Svendborg har ganske enkelt ikke været enige i vores økonomiske politik, og så har vi ment, at det er bedre at skilles nu.”
Annelise Ømand påpegede, at lokalafdelingerne blev styret fra toppen og ville ikke stå model til partiets socialpolitik, som hun beskrev som ’Liberal Alliance gange to’.
Læs mere om eksklusionen af Annelise Ømand hos TV2 Fyn.
10) Holocaustbenægtelse
Redox bragte i april 2017 en artikel der dokumenterede tidligere medlem af Nye Borgerlige Jesper Hassel Hansens fortid i Danish Defence League, og hans medvirken i demonstrationer med den nazistiske organisation Danmarks Nationale Front. I et interview med Redox satte Jesper Hassel Hansen bla. spørgsmålstegn ved holocaust. Det var på baggrund af disse udtalelser, at han dagen efter blev ekskluderet af partiet.
11) “Floder af blod”
Der gik mindre end et døgn efter afsløringen af Rasmus Paludans kandidatur ved kommunalvalget før han var fortid i Nye Borgerlige. Det skete efter at Nye Borgerlig-toppen pressede Rasmus ud på grund af citater fra en tale, hvor han blandt andet talte om at danskerne ville bevæbne sig og at de “de er ynkelige uslinge hvis død på det tidspunkt vil være både nødvendig og lovlig”.
Læs mere om Rasmus Paludans afsked med Nye Borgerlige her.
","Gang på gang har Nye Borgerlige smidt medlemmer ud. Der findes ingen officielle statistikker, men Redox’ optælling indikerer, at Nye Borgerlige er et af de partier, der har ekskluderet flest medlemmer de seneste år. Stort set hver gang et medlem er blevet udsat for kritisk granskning af pressen har partitoppen trykket eksklusionsstemplet i bund. Her …
",Redox,['Nyheder']
0,594,https://redox.dk/nyheder/ny-hoejrefloejsliste-stiller-op-i-vejle/,2013-10-28 22:50:00,2017-10-04 12:41:33,Ny højrefløjsliste stiller op i Vejle,"Efter stilhed i en årrække omkring Karsten Holt Larsen rører han nu på sig igen. Det sker i forbindelse med det forestående kommunalvalg, hvor han stiller op til både byrådet i Vejle og regionsrådet i Region Syddanmark. I kommunen hedder hans liste “Vejle Kommune Først”, ved regionsvalget hedder den “Jylland Først”.
Karsten Holt Larsen er veteran på den yderste højrefløj. Han var medlem af Dansk Forum i halvfemserne, han var aktiv på Dansk Fronts debatforum og stod under tegningkrisen i 2006 bag en demonstration i Århus med deltagelse af bl.a. White Pride og Dansk Front. Han deltog i samme periode i Dansk Fronts demonstration i Hillerød. Sidste år deltog han i Danish Defence Leagues demonstration i Århus.
Han går blandt andet til valg på at fyre samtlige ansatte i Vejle Kommune. Hans forslag lyder:
Samtlige kommunalt ansatte i Vejle Kommune opsiges fra deres stillinger. Herfra kan de pågældende genansøge om ansættelse og blive ansat i det omfang, de er kvalificerede. De kommunale stillinger skal dog fortrinsvis fungere som retrætestillinger for gamle nedslidte arbejdere fra den private industri. Forvaltningens og de kommunalt ansattes nuværende selvforståelse som politiske soldater af venstreorienteret/socialdemokratisk/kommunistisk observans skal bringes til afslutning.
Karsten Holt Larsen i midten af billedet til Danish Defence Leagues demonstration i Århus d. 31. marts 2012 (Foto: Redox).
Han vil desuden have smidt “kriminelle indvandrere” ud af Vejle. De behøver dog ikke rejse langt. Står det til Vejle Kommune Først skal de blot sendes til en af nabokommunerne:
Vejle Kommune ønsker ikke kriminelle flygtninge, kriminelle indvandrere og kriminelle udlændinge i kommunen. Sådanne søges uopholdeligt motiveret og tilskyndet til, at overføre sig til andre kommuner. Nærliggende f.eks. Fredericia, Horsens og Kolding kommuner – eller allerhelst længere væk, således at kommunegrænseoverskridende kriminalitet mindskes i Vejle Kommune.
På søndag deltager Karsten Holt Larsen i et debatprogram på TV2 Fyn i forbindelse med regionsrådsvalget sammen med bl.a. Morten Schjetne fra Danskernes Parti og Michael Ellegaard fra Frit Danmark.
","Efter stilhed i en årrække omkring Karsten Holt Larsen rører han nu på sig igen. Det sker i forbindelse med det forestående kommunalvalg, hvor han stiller op til både byrådet i Vejle og regionsrådet i Region Syddanmark. I kommunen hedder hans liste “Vejle Kommune Først”, ved regionsvalget hedder den “Jylland Først”. Karsten Holt Larsen er …
",Redox,['Nyheder']
0,652,https://redox.dk/nyheder/pressenaevnet-kritiserer-redox/,2015-12-01 18:11:26,2020-06-01 18:38:07,Pressenævnet kritiserer Redox,"I artiklen ”For Friheds forsøg på at bygge en folkebevægelse slog fejl” fra august 2015 omtalte Redox en demonstration fem måneder tidligere, i marts 2015.
I den forbindelse blev en navngiven person beskyldt for at starte en slåskamp med en moddemonstrant.
Inden artiklen blev lagt på redox.dk, anmodede Redox personen om en udtalelse. Det skete ved en mail den 3. august. Personen fik af Redox svarfrist til 5. august kl. 15.00.
Redox modtog intet svar og offentliggjorde herefter artiklen 7. august med be-skyldningen uden klagers kommentar.
Personen har efterfølgende oplyst, at han ikke svarede, da han var på ferie og først så beskeden, da han kom hjem tre uger senere.
Pressenævnet har kritiseret, at Redox blot sendte en mail til klager og ikke var mere ihærdige i at opnå kontakt til personen. Han fik dermed ikke mulighed for at kommentere beskyldningerne. Pressenævnet lægger i den forbindelse vægt på, at omtalen af demonstrationen i marts – fem måneder tidligere – ikke var så aktuel i august, at der var grund til at bringe historien, før Redox havde sikret sig, at personen havde haft mulighed for at forholde sig til den kritiske omtale.
Pressenævnet kritiserer derfor Redox.
Pressenævnet har pålagt os at bringe ovennævnte meddelelse. Hele kendelsen fra nævnet kan læses på: www.pressenaevnet.dk
","I artiklen ”For Friheds forsøg på at bygge en folkebevægelse slog fejl” fra august 2015 omtalte Redox en demonstration fem måneder tidligere, i marts 2015. I den forbindelse blev en navngiven person beskyldt for at starte en slåskamp med en moddemonstrant. Inden artiklen blev lagt på redox.dk, anmodede Redox personen om en udtalelse. Det skete …
",Redox,['Nyheder']
0,3748,https://redox.dk/nyheder/efter-krystalnatshaervaerk-nu-skal-topnazist-i-retten/,2020-10-03 18:31:59,2020-10-04 20:57:28,Efter Krystalnatshærværk: Nu skal topnazist i retten,"På fredag begynder retssagen mod to centrale medlemmer af Den Nordiske Modstandsbevægelse.Tiltalen mod de to omhandler antisemitisk hærværk mod den jødiske gravplads i Randers, flere andre tilfælde af hærværk samt brud på racismeparagraffen.
Der er afsat fem retsdage til sagen, der finder sted ved Retten i Randers. Vi gennemgår her, hvad de to nazister er tiltalt for.
Den jødiske kirkegård i Randers efter hærværket. Foto: Redox.
Hovedtiltalepunktet omhandler det omfattende hærværk, der blev udført på den jødiske gravplads i Randers natten til den 9. november 2019. Her er de to tiltalt efter den grove hærværksparagraf, der omfatter hærværk af betydeligt omfang. På gravpladsen blev der malet med grøn maling på 84 gravsten, væltet seks gravsten og påsat en gul davidstjerne med teksten “Jude” på en sidste gravsten. De gule davidstjerner, med det tyske ord for jøde, var en direkte kopi af de gule davidsstjerner, som jøder blev tvunget til at bære på tøjet i Hitlers Nazi-Tyskland.
De to nazister er også tiltalt for samme nat at have kastet hvid, grøn og sort maling på facaden af Sparekassen Kronjyllands filial i Randers, hvor der på facaden er afbilledet en davidstjerne.
I forbindelse med begge hærværkstilfælde er de to også tiltalt for brud på den såkaldte racismeparagraf, da aktionen efter anklagemyndighedens opfattelse har haft propagandamæssig karakter og til formål at true, forhåne eller nedværdige en gruppe personer på baggrund af deres race, etniske oprindelse eller tro.
Den jødiske kirkegård i Randers efter hærværket. Foto: Redox.
Du kan læse mere om anholdelsen af de to nazister her.
Overmalede bænk
De er begge tiltalt for hærværk mod en regnbuefarvet mangfoldighedsbænk, der var opstillet af Aarhus Kommune ved Århus Stadion som et statement mod homofobi i fodbold.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Søren Lau Kjeldal er tiltalt for at have udført hærværket ved at overmale bænken med NMR’s karakteristiske olivengrønne farve sammen med en indtil videre ikke navngiven medgerningsmand. Dette skete i følge anklageskriftet på opfordring fra og efter aftale med Jacob Vullum Andersen, der tillige deltog i planlægningen og forsynede de to gerningsmænd med remedier.
Både Jacob Vullum Andersen og Søren Lau Kjeldal er ligeledes tiltalt for §266b i denne forbindelse, da de påsatte NMR’s logo på bænken og Nordfront.dk efterfølgende skrev om hærværket, i en tekst der er truende, forhånende eller nedværdigende overfor homoseksuelle.
Jacob Vullum Andersen der desuden tiltalt for, via den krypterede kommunikationstjeneste Signal, at have opfordret tre medgerningsmænd til at udføre hærværk mod den kommunistiske bogcafé Spartakus i Aarhus, ligesom han forsynede gerningsmændene med remedier til hærværket, der bestod af plakatopsætning og grafitti.
NMR-folkene er også tiltalt for at stå bag graffitimaling og plakater på bogcaféen Spartakus.
Jacob Vullum Andersen er desuden tiltalt for yderligere syv overtrædelser af racismeparagraffen, da han på det russiske sociale medie VK, der flittigt bruges af NMR-medlemmerne, igennem en længere periode har delt groft racistiske, homofobiske og antisemitiske billeder op.
Nedenfor kan du se billederne, som Jacob Vullum Andersen er tiltalt for at dele.







Ved den 11. december 2018 at have delt et billede med motiv af tre ""Zyklon B Giftgas!"" dåser, og med tilhørende kommentar til opslaget, hvori der oversat til dansk stod ""Glædelig Hanukkah..!""
Ved den 11. december 2018 at have delt et billede med motiv af tre ""Zyklon B Giftgas!"" dåser, og med tilhørende kommentar til opslaget, hvori der oversat til dansk stod ""Glædelig Hanukkah..!""







Ved den 27. september 2018 at dele et billede med motiv af to personer af henholdsvis lys og mørk hudfarve, hvor der i overskriften til billedet oversat til dansk står ""Når din sorte kæreste irriterer dig, skal du lukke noget videnskabelig racisme ud"", og hvor der i taleboble henvendt til kvinden med mørk hudfarve oversat til dansk står: ""Den negroide race har en mindre udviklet pandelap og er ca. 450.000 år mindre udviklit. Du ligner en chimpanse, fordi du har ca. tre procent mere abelignende DNA, din dumme abe-dulle"".
Ved den 27. september 2018 at dele et billede med motiv af to personer af henholdsvis lys og mørk hudfarve, hvor der i overskriften til billedet oversat til dansk står ""Når din sorte kæreste irriterer dig, skal du lukke noget videnskabelig racisme ud"", og hvor der i taleboble henvendt til kvinden med mørk hudfarve oversat til dansk står: ""Den negroide race har en mindre udviklet pandelap og er ca. 450.000 år mindre udviklit. Du ligner en chimpanse, fordi du har ca. tre procent mere abelignende DNA, din dumme abe-dulle"".







Ved den 19. juni 2018 at dele et billede med motiv af en jøde og en tysk soldat, hvor den tyske soldat holder jødens ørelokker ud i vandret position, hvortil der til opslaget er tiknyttet kommentaren oversat til dansk: Fritz: ""Hans er du klar til at tage et foto?"" Hans: Ok Goldberg, sig gaskammer!"". Goldberg: ""Gas - ven hvad?"".
Ved den 19. juni 2018 at dele et billede med motiv af en jøde og en tysk soldat, hvor den tyske soldat holder jødens ørelokker ud i vandret position, hvortil der til opslaget er tiknyttet kommentaren oversat til dansk: Fritz: ""Hans er du klar til at tage et foto?"" Hans: Ok Goldberg, sig gaskammer!"". Goldberg: ""Gas - ven hvad?"".







Ved den 17. juni 2018 at dele et billede med motiv af en tegneserie, hvor der sidder en karikatur af en jøde ved et bord, hvortil der er tilknyttet teksten, oversat til dansk: ""Hallo! Gå væk derfra!"", og hvor det ses, at jøden bliver sprøjtet med ""Zyklon B"", ligesom der der i sidste billede af tegneserien ses en sprayflaske påskrevet ""Zyklon B"" med påtrykt hagekors, og ligesom der i tekst oversat til dansk står: ""Middel mod jøder. Den mest effektive måde, som du kan holde dit hus og din race RENE på! Godkendt af A.H."".
Ved den 17. juni 2018 at dele et billede med motiv af en tegneserie, hvor der sidder en karikatur af en jøde ved et bord, hvortil der er tilknyttet teksten, oversat til dansk: ""Hallo! Gå væk derfra!"", og hvor det ses, at jøden bliver sprøjtet med ""Zyklon B"", ligesom der der i sidste billede af tegneserien ses en sprayflaske påskrevet ""Zyklon B"" med påtrykt hagekors, og ligesom der i tekst oversat til dansk står: ""Middel mod jøder. Den mest effektive måde, som du kan holde dit hus og din race RENE på! Godkendt af A.H."".







Ved den 21. april 2018 at dele et billede med motiv af en soldat, der med sit gevær peger mod nogle karikaturer af jøder, karikeret som slanger, hvor der ses davidstjerner, hammer- og segl-symboler og dollartegn påskrevet slangerne, og hvor der står: ""Mot BOLSJEVISME og PENGEVELDE"".
Ved den 21. april 2018 at dele et billede med motiv af en soldat, der med sit gevær peger mod nogle karikaturer af jøder, karikeret som slanger, hvor der ses davidstjerner, hammer- og segl-symboler og dollartegn påskrevet slangerne, og hvor der står: ""Mot BOLSJEVISME og PENGEVELDE"".







Ved den 21. marts 2018 at dele et billede med motiv af en pixibog, hvor der ses to drenge med lyst hår og hudfarve iført røde armbind med hagekors på højrearm, som tramper på en dreng med mørk hudfarve, som ligger på græsset, hvortil der til billedet ses en tekst oversat til dansk: ""Jakob og hans kammerater"".
Ved den 21. marts 2018 at dele et billede med motiv af en pixibog, hvor der ses to drenge med lyst hår og hudfarve iført røde armbind med hagekors på højrearm, som tramper på en dreng med mørk hudfarve, som ligger på græsset, hvortil der til billedet ses en tekst oversat til dansk: ""Jakob og hans kammerater"".







Ved den 7. marts 2018 at dele et billede med motiv af en soldat iført brynje med en tyrrune og med et skjold med en davidstjerne som er overstreget, der med sit sværd peger mod en karikatur af en jøde, karikeret som en drage med jødenæse og kalot, hvortil der til billedet står: ""BLIV AKTIVIST OG HJÆLP MED AT DRÆBE PARASITTEN"", ligesom der henvises til flere hjemmesider blandt andet nordfront.dk, og hvor han han i kommentaren til billedet skrev: Bliv aktivist i Den Nordiske Modstandsbevægelse"".
Ved den 7. marts 2018 at dele et billede med motiv af en soldat iført brynje med en tyrrune og med et skjold med en davidstjerne som er overstreget, der med sit sværd peger mod en karikatur af en jøde, karikeret som en drage med jødenæse og kalot, hvortil der til billedet står: ""BLIV AKTIVIST OG HJÆLP MED AT DRÆBE PARASITTEN"", ligesom der henvises til flere hjemmesider blandt andet nordfront.dk, og hvor han han i kommentaren til billedet skrev: Bliv aktivist i Den Nordiske Modstandsbevægelse"".





Tilbage
 1af7
Næste



Redox har forgæves forsøgt at få en kommentar fra de to tiltalte nazisters advokater, men det har ikke været muligt.
","På fredag begynder retssagen mod to centrale medlemmer af Den Nordiske Modstandsbevægelse.Tiltalen mod de to omhandler antisemitisk hærværk mod den jødiske gravplads i Randers, flere andre tilfælde af hærværk samt brud på racismeparagraffen. Der er afsat fem retsdage til sagen, der finder sted ved Retten i Randers. Vi gennemgår her, hvad de to nazister er …
",Redox,['Nyheder']
0,691,https://redox.dk/nyheder/nye-borgerlige-bestyrelsesmedlem-brandangreb-i-ry-er-moralsk-forsvarligt/,2017-02-15 10:00:36,2020-11-23 14:44:20,Nye Borgerlige-bestyrelsesmedlem: Brandangreb i Ry er moralsk forsvarligt,"Deres handlinger er i juridisk forstand ulovlige, men moralsk er et andet spørgsmål. Havde det nu været voksne mennesker som tævede en indvandrerbande ville de blive hædret for deres indsats.
Sådan skriver Chang Claus Lembirk, medlem af bestyrelsen i Nye Borgerlige i Roskilde og fast deltager ved For Friheds demonstrationer, i en facebookgruppe med navnet “Støttegruppe for de 4 danske drenge fra Ry.” I en afstemning med spørgsmålet “Hvad mener du om sagen?” har han svaret: “De 4 danske drenge er uskyldige.”
I en tråd på en bekendts Facebookvæg skriver han: “Skolens bølle er blevet afstraffet og alle voksne har svigtet” samt “Alle i enfoldige danske som blævrer rundt i en velmenende velfærdstilstand af henrivende meninger vil blive så “oplyste” dag efter dag og når de “andre” bliver stærke nok. Selv her på de kritiske sider er den forstand kun for de færreste. De 4 drenge er ikke forbrydere, de reagerer mod sindssyge tilstande.”
Chang Claus Lembirk har endnu ikke svaret på Reseachkollektivet Redox’ henvendelser. Nye Borgerliges næstformand i Roskilde, Otto Kjærgaard, ønsker ikke at kommentere på Chang Claus Lembirks holdninger.
Udbredt opbakning til de fire varetægtsfængslede
Han er ikke den eneste fra miljøet omkring gruppen For Frihed, der bakker op om de fire unge drenge, der i sidste uge blev fængslet for at kaste en molotovcocktail på en anden elev fra deres skole.
Screenshot fra Facebook. Carsten Thrane og Chang Claus Lembirk kommenterer brandattentatet i Ry.
Carsten Thrane, der i sin tid stiftede For Frihed-forløberen Pegida herhjemme, skriver i førnævnte Facebook-gruppe:
De 4 leverpostejsfarvede drenge fra det bedre borgerskab begår jo nok ikke drabsforsøg uden, at der er en grund til det. Vidner har bl. a. beskrevet, hvordan ofret Ali trak bukserne af skolepiger og kaldte dem luder, måske er det sandt. Jeg syns man skal løslade de 4 drenge. De stikker jo ikke af og får nok ikke nogen stor straf. De får ødelagt hele deres skolegang og eksamen pga sådan en problemmager.
Da Redox konfronterede Carsten Thrane med hans kommentar i gruppen, udtalte han: “Da jeg er medlem af Socialdemokratiet, anser jeg ikke mig selv som højreorienteret. Jeg tager naturligvis afstand fra en hver form for racisme, vold og brandattentater, men når det så er sagt, synes jeg at det er synd for de fire danske drenge, der får ødelagt deres skolegang og eksamener, at de er blevet varetægtsfængslet og at man bør løslade dem nu.”
De fire drenge omtales som modstandsfolk
I højreradikale kredse er opbakningen til de fire drenge fra Ry stor. Sagen kobles på deres kamp mod Islam, som når for eksempel den højreradikale debattør og politiker Karsten Holt Larsen fra Vejle udtaler støtte til de fire. Ifølge Fredericia Dagblad skriver han følgende på Facebook:
De er som vort danske folks største helte. Tordenskjold, Drengene fra sankt petri, Hvidstengruppen. De største blandt ligemænd. Det er sådan vi ser dem
Karsten Holt Larsen, der tidligere har demonstreret med Dansk Front, ses her ved en Pegidamarch i Haderslev mandag den 5. januar 2015.
Over 1000 mennesker har sluttet sig til en underskriftsindsamling for at politianmelde Karsten Holt Larsen for racisme. Du kan læse mere om Karsten Holt Larsen her.
Ifølge Redox’ foreløbige oplysninger er der intet der peger på, at de fire fængslede drenge har forbindelse til den yderste højrefløj.
","Deres handlinger er i juridisk forstand ulovlige, men moralsk er et andet spørgsmål. Havde det nu været voksne mennesker som tævede en indvandrerbande ville de blive hædret for deres indsats. Sådan skriver Chang Claus Lembirk, medlem af bestyrelsen i Nye Borgerlige i Roskilde og fast deltager ved For Friheds demonstrationer, i en facebookgruppe med navnet …
",Redox,['Nyheder']
0,3271,https://redox.dk/nyheder/rasmus-paludan-foerte-mistaenkt-boernekraenker-sammen-med-skoleboern/,2019-06-04 10:27:54,2019-06-04 10:27:54,Rasmus Paludan førte mistænkt børnekrænker sammen med skolebørn,"I slutningen af 2018 startede Rasmus Paludan et fodboldhold, som han kaldte Danernes Soldater IF. Partilederen blev i løbet af sidste år kendt på sociale medier blandt børn og unge, især i folkeskolealderen, og fodboldholdet var et forsøg på at engagere de nysgerrige børn og unge, der dagligt kontaktede ham. Ifølge Redox’ kortlægning var adskillige fra holdet under 16 år gamle. 
I dagene mellem jul og nytår spillede holdet sin første kamp i Lyngby nord for København. Hovedparten af Paludans spillere var teenagedrenge og flere af dem under 15. Men også en mand i starten af tyverne var med på holdet. I denne artikel kalder vi ham T. Han er involveret i flere sager om krænkelser mod børn og er derfor blevet afvist fra en trænerstilling i en etableret fodboldklub. Vi har anonymiseret T, da det juridiske udfald af sagerne pt. er usikkert.

Interne pædofilibeskyldninger i Stram Kurs
De seneste dage har der floreret et screenshot på Facebook, hvor Stram Kurs-medlemmet Lars Theilade beskylder Rasmus Paludan for at holde hånden over en pædofil, der har deltaget i Paludans demonstrationer. Redox har været i kontakt med Lars Theilade, der gav et længere interview. Han siger til Redox, at hans facebookopslag, der stammer fra marts i år, var skrevet i vrede og var “meget overdrevet”. Ifølge ham handler opslaget, der er skrevet på et tidspunkt, hvor han var sur på Rasmus Paludan, om, at der ved en af partiets demonstrationer var dukket en mand op. Den mand er ikke identisk med T, der er omtalt i denne artikel. Manden gav ifølge Lars Theilade udtryk for, at han mente at alle mænd “burde have lov til at have sex med ti-årige piger”, hvorefter han ifølge Theilade blev sat på plads af andre tilstedeværende under demonstrationen.

I den store Facebookgruppe for fodboldholdet Danernes Soldater IF er der i skrivende stund mere end 1.100 medlemmer. Langt hovedparten er børn og unge. Intet sted i gruppen annoncerede Paludan en øvre eller nedre aldersgrænse for sine spillere. Han skrev i stedet, at Danernes Soldater IF er et fodboldhold for “drenge og mænd”. I forbindelse med holdets premiere skrev han dog på kampens facebookevent: “Da vi spiller mod dygtige spillere i alderen 18-21 år, så vil jeg gerne bede om, at man sender mig en privat besked, hvis man er: 1) 16 år eller ældre og nuværende eller tidligere elitespiller.” 
Teksten kan tolkes som et alderskrav, men hvis det er et alderskrav, så blev det ikke overholdt. Ved at gennemse spillernes åbne Facebookprofiler har Redox identificeret tre spillere, der med sikkerhed var under 16, da kampen blev spillet: En på 15, en på 14 og en på 13 år. Derudover er der en række af de unge spillere, som Redox ikke kender alderen på.
Dagen efter kampen skrev Rasmus Paludan en række nye regler, som spillerne ved fremtidige kampe skulle overholde. En af dem lød: “Alle spillere deltager i omklædning og bad med de øvrige på holdet.”
Afvist på grund af verserende sager og ‘upassende opførsel’
Redox har været i kontakt med personer fra en fodboldklub på Sjælland, hvor T tidligere har været tilknyttet som træner. Tilknytningen var dog meget kortvarig. Fodboldklubben afbrød nemlig samarbejdet sidste sommer, efter de havde indhentet en børneattest. For selvom mandens børneattest var ren, så blev klubben af politiet orienteret om, at manden havde flere verserende sager i Jylland, hvor han stammer fra. Det bekræfter en ledende person i fodboldklubben overfor Redox.
Sagerne hørte indenfor spektret af seksualforbrydelser mod børn, og fodboldklubben var orienteret om, at sagerne ville havne på børneattesten, hvis T blev dømt. Ifølge Kulturministeriet indeholder en positiv børneattest oplysninger om domme for “incest, samleje eller anden kønslig omgang med børn under 15 år”, “udbredelse eller besiddelse af børnepornografi” samt “blufærdighedskrænkelse over for børn under 15 år”.
Fodboldlederen fortæller også, at klubben oplevede, at T havde en ‘upassende opførsel’, hvilket bidrog til afvisningen af ham.
“Han gik og tilbød massage til drengene. Det synes jeg ikke at en træner skal,” siger kilden i fodboldklubben, som Redox har lovet anonymitet på grund af sagens karakter.
T (i rød ring i baggrunden) optrådte i en trøje med ‘Security’-tryk under en af Rasmus Paludans demonstrationer sidste år. (Foto: Screenshot fra Youtube)
Vagt for Paludan
Paludans fodboldhold resulterede altså i, at T, der ellers kort forinden havde fået afslag på at arbejde med børn i en etableret fodboldklub, fik lov at spille fodbold med børn i skolealderen.
Det er ikke første gang, at Paludan samarbejder med T. Redox’ kortlægning viser, at han ved i hvert fald tre lejligheder har deltaget i Paludans demonstrationer. Den 26. august sidste år demonstrerede Rasmus Paludan og Stram Kurs i Frederikssund. Her deltog T i en tshirt med teksten SECURITY på. I et værktøjsbælte om livet havde han en genstand, der lignede et sæt håndjern, siddende. 
T var også med, da Paludan gæstede Ikast i september sidste år og i Skælskør i oktober.
Ikke ulovligt
Ifølge børneattestbekendtgørelsen er det lovkrav, at fodboldklubber skal indhente børneattester. Rasmus Paludan har ikke reageret på Redox’ interviewforespørgsel, så det er uklart hvorvidt Rasmus Paludan rent faktisk har indhentet børneattester på de voksne spillere i Danernes Soldater IF. Hvis Paludan ikke har gjort det, så er det dog ikke en lovovertrædelse. Børneattestbekendtgørelsen siger nemlig, at fodboldklubber og lignende foreninger skal indhente børneattester, hvis de beskæftiger voksne til at arbejde med børn under 15. Men T var ikke træner på holdet – han fungerede som spiller på lige fod med de andre i klubben.


Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Redox var søndag i telefonisk kontakt med T. Han svarede i første omgang på indledende spørgsmål, men afbrød forbindelsen efter få minutters samtale. På det tidspunkt havde Redox ikke nået at præsentere artiklens indhold fyldestgørende for T. Redox har efterfølgende haft en kort sms-korrespondence med T, hvor han er blevet gjort bekendt med artiklens emne. Han afviser at lade sig interviewe og henviser istedet til sin advokat. Redox har mandag og tirsdag kontaktet advokaten gentagne gange, men advokaten er ikke vendt tilbage. Det har derfor ikke været muligt Redox at få en kommentar fra advokaten. Af samme årsag er vi ikke bekendt med den juridiske status på sagerne mod T. 
Rasmus Paludan har ikke reageret på Redox’ interviewforespørgsel.
","I slutningen af 2018 startede Rasmus Paludan et fodboldhold, som han kaldte Danernes Soldater IF. Partilederen blev i løbet af sidste år kendt på sociale medier blandt børn og unge, især i folkeskolealderen, og fodboldholdet var et forsøg på at engagere de nysgerrige børn og unge, der dagligt kontaktede ham. Ifølge Redox’ kortlægning var adskillige …
",Redox,['Nyheder']
0,2925,https://redox.dk/nyheder/afvisning-af-erik-guldagers-folketingskandidatur-vaekker-uro-i-nye-borgerliges-bagland/,2019-04-24 12:42:53,2019-05-10 09:38:23,Afvisning af Erik Guldagers folketingskandidatur vækker uro i Nye Borgerliges bagland,"I et Facebookopslag den 15. januar 2019 skrev Erik Guldager, at hans tilbud om at stille op som folketingskandidat for Nye Borgerlige var blevet afvist. Erik Guldager er et kendt ansigt i den nationalkonservative bevægelse i Danmark. Han blev landskendt i 2009, da hans kunstgalleri i Skanderborg lagde hus til Muhammed-tegneren Kurt Westergaards udstilling. 
I 2012 gik han ind i konflikten omkring Restaurant Vejlegården, der handlede om, hvorvidt restaurantens ansatte skulle have overenskomst med 3F eller Krifa. Her stillede Erik Guldager sig på forpagter Amin Skov og Krifas side, og indbød interesserede til stegt flæsk på restauranten. Det takkede blandt andre Inger Støjberg (V), Kristian Thulesen Dahl (DF) og Anders Samuelsen (LA) ja til. Det seneste år har han fået meget opmærksomhed for sin rolle i to sårbare borgeres kamp for hjælp fra deres respektive kommuner.
Erik Guldager udtalte allerede i 2015 støtte til Pernille Vermund og har tætte relationer til partitoppen, ligesom han tidligere har været medlem af partiet. Men alligevel er han altså blevet vraget som kandidat. I sit opslag på Facebook skriver han, at han var parat til at forlade sit hjem i Luxembourg og flytte retur til Danmark for at blive en af partiets kandidater. 
Jeg blev vejet af NB og…. fundet for let 🙂 “
I sit opslag i januar skrev han blandt andet:
“Jeg er ikke medlem af Nye Borgerlige og bliver det beklageligvis ikke. Nye Borgerlige er et fremragende og nødvendigt parti, et parti jeg gerne ville løfte med op og langt frem – derfor meldte jeg mig for nylig som folketingskandidat – og tilbød derfor naturligvis at melde mig ind igen og flytte til Danmark, omgående. (…) Jeg blev vejet af NB og…. fundet for let 🙂 Det efterlader mig med en stor grad af tryghed, da jeg således gætter på, at alle kredse stiller i stærkeste opstilling på alle pladser. Som så mange andre er jeg derfor partiløs – og vil givetvis vedblive at være det, da jeg ikke ønsker at gå på kompromis med min personlige eller politiske integritet.”
Vrede over afvisning
Erik Guldager var ikke den eneste, der var skuffet over afvisningen af hans kandidatur. Hans Facebookopslag affødte ikke mindre end 212 reaktioner og 147 kommentarer, hvor langt den overvejende del giver udtryk for, at de ikke forstår Nye Borgerliges beslutning. Mange vil gerne have en forklaring på partiets beslutning.
NB smider i mine øjne en fantastisk kandidat i rendestenen”
En debattør skriver: ”Det er så en beslutning jeg ikke forstår, jeg mener at du ville være en endog rigtig stærk FT kandidat.” 
En anden skriver: ”Det kan godt undre …og personligt mener jeg NB dermed har begået et kæmpe selvmål…” og videre ”Nej, bare nej! Du skriver, at ‘alle kredse stiller med de stærkeste kandidater’ …NB smider i mine øjne en fantastisk kandidat i rendestenen”.
Det er ikke kun i kommentarsporet under Erik Guldagers eget opslag, at der kan spores stor undren over afvisningen af Erik Guldagers tilbud. Også i den lukkede facebook-gruppe ”Nye Borgerlige kun for medlemmer” har der været rejst kritik af afvisningen. Et medlem af partiet starter en tråd med følgende indlæg:
”Kære venner, Jeg kan ikke lade tasterne være i denne situation… Jeg har i dag erfaret at en trofast og yderst skarp og kompetent person er blevet vraget som NB kandidat – her er tale om Erik Guldager, som jeg hart lær at kende gennem NB og facebook over en periode på mere end to år… Efter min mening, er det at smide guld på gaden, ikke at tilbyde, eller rettere, at takke kæmpe JA, til hans tilbud – men jeg er jo også bare et helt almindeligt medlem af NB, og kender ikke ledelsen eller NB’s kandidater personligt, ejheller Erik, men efter at have fulgt ham og hans gerninger og kæmpe hjerte, er der i mit sind ikke skyggen af tvivl om at han er en gylden mulighed for sttrække endnu flere stemmer til partiet… Er der nogen der kan forklare denne afvisning, da jeg kan se og høre at denne beslutning ikke er vellidt blandt kandidater eller menige medlemmer…”

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

På trods af stor efterspørgsel fra baglandet på en forklaring fra partitoppen, har der været komplet tavshed. Ingen steder på sociale medier har Pernille Vermund eller Peter Seier Christensen svaret på de mange spørgsmål.
Chikane af Struer Kommune
Erik Guldager har ellers tidligere opnået en massiv støtte fra Nye Borgerlige-kandidater, ligesom han er Facebook-venner med stort set hele toppen af Nye Borgerlige. Det er sket igennem sine to Facebook-kampagner mod henholdsvis Struer og Helsingør kommune. 
Erik Guldager kastede sig først over sagen om den skoliose-ramte Ulla Astrup i Struer kommune, som Erik Guldager og mange andre mente skulle tildeles førtidspension. For at nå det mål tyede han, ifølge Berlingske, til kontroversielle metoder, der angiveligt skulle have indbefattet chikanerende og truende telefonopkald til kommunaldirektøren. Samtidig orkestrerede hans støtter en shitstorm mod kommunaldirektøren på kommunens Facebookside, hvoraf flere beskeder havde karakter som injurier og trusler. Derudover skal støtter af Erik Guldagers kampagne angiveligt have chikaneret kommunaldirektørens hustru i et sådant omfang, at hun måtte lukke sin Facebookprofil en periode. 
Samtidig blev der også indledt en systematisk kagekampagne, der gik ud på at sende kager til Struer Rådhus for at presse dem i sagen. Selve behandlingen af Ulla Astrup førtidspensionssag endte med, at Ulla Astrup fik tildelt førtidspension i foråret 2018, hvilket Erik Guldager og hans tilhængere fejrede som en stor sejr på Facebook. Struer kommune siger til Berlingske, at sagen ”kørte fuldstændig efter bogen”, og at sagsbehandling i kommunen ikke bliver afgjort af, hvem der kan ”mobilisere flest folk på facebook”. 
Kæmpede mod Helsingør Kommune
Efter sagen i Struer skulle der gå knap et år før turen kom til Helsingør kommune. Her kastede Erik Guldager sig ind i kampen for at sikre den næsten blinde 92-årige mand Einer Flintrup en plejehjemsplads. 


Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.


Også her tog Erik Guldager utraditionelle metoder i brug for at fremme sin sag. Præcis som i Struer-sagen fortæller Berlingske i sit store portræt af Erik Guldager om trusler og chikane. Denne gang også mod en folkevalgt politiker i kommunen, som dog senere fik en undskyldning fra Guldager. Som en yderlig optrapning offentliggjorde Erik Guldager også billeder af topembedsmænd i kommunen med meget direkte tiltale i det tilhørende Facebook-opslag. 
Ligeledes blev kageaktionerne gentaget selvom familien til Einer Flintrup, ifølge Berlingske, ikke ønskede nogen indblanding fra Erik Guldager. På trods af jubel hos Erik Guldager og hans støtter, da  Einer Flintrup fik en plejehjemsplads, fastholder også Helsingør Kommune, at kommunen er ”ubestikkelig”, hvorfor Erik Guldagers kampagne ikke havde indflydelse på afgørelsen i sagen. 
Begge sager fik stor opmærksomhed i lokale medier og på Facebook. Det har givet Erik Guldager mange støtter på Facebook, hvordan hans opslag ofte får mange hundrede likes. Blandt hans støtter findes mange medlemmer og folketingskandidater fra Nye Borgerlige, som i stort omfang har støttet op omkring Erik Guldagers kontroversielle initiativer og aktioner. Alligevel har partiet altså dumpet ham som Folketingskandidat.
Redox har gentagne gange forsøgt at få en kommentar fra Erik Guldager vedrørende hans opstillingsforsøg, dog uden held. Vi har ligeledes forsøgt at få en kommentar fra Nye Borgerlige og Pernille Vermund, vores henvendelser er dog ikke blevet besvaret.

","I et Facebookopslag den 15. januar 2019 skrev Erik Guldager, at hans tilbud om at stille op som folketingskandidat for Nye Borgerlige var blevet afvist. Erik Guldager er et kendt ansigt i den nationalkonservative bevægelse i Danmark. Han blev landskendt i 2009, da hans kunstgalleri i Skanderborg lagde hus til Muhammed-tegneren Kurt Westergaards udstilling. I …
",Redox,['Nyheder']
0,2163,https://redox.dk/nyheder/nye-borgerlige-kandidat-lovede-etnisk-udrensning/,2017-11-08 08:31:24,2018-07-11 19:28:55,Nye Borgerlige-kandidat lovede at etnisk udrensning var længe siden – ville begrave Distortion-deltagere sidste år,"“Vi skal have etniske udrensning hus til hus, det er fandme ved at være for meget.” Det skrev Johnny Boalth Lambertsen, Nye Borgerlige-kandidat i Esbjerg, i en lukket Facebookgruppe i 2012. Udtalelserne blev afsløret af Ekstra Bladet for nylig. I modsætning til mange andre Nye Borgerlige-medlemmer, der er blevet ekskluderet for lignende holdninger, slap han med skrækken.
Hans lokalformand udtalte i JyskeVestkysten: “Han går på ingen måder ind for etnisk udrensning, og jeg syntes ikke, at folk skal dømmes for alt, hvad de har ment, sagt og gjort. Man har et standpunkt, til man tager et nyt”.
Johnny Boalth Lambertsen ses her på et opslag fra Facebooksiden “Nye Borgerlige Esbjerg og omegn”. (Foto: screenshot fra Facebook)
Det var dog ikke kun på lokalt plan, at Nye Borgerlige støttede op om deres kandidat i Esbjerg. Også partileder Pernille Vermund støttede ham. I en besked rundsendt til partimedlemmer lød det blandt andet.
“I Esbjerg har vi en kandidat til kommunalvalget, som hedder Johnny Lambertsen. Han har sin lokalformand Maiken Pedersens opbakning, og han har min. Johnny skrev for fem år siden nogle dumme ting på Facebook, som overskred grænsen for, hvad man kan kalde ordentlighed. Han opfordrede til selvtægt og gav udtryk for accept af politisk vold.”
Hun fortsætter:
“Det er et år siden, Johnny meldte sig ind i Nye Borgerlige, og da han for nogle måneder siden aftalte med sin vælgerforeningsformand, at han gerne ville være kandidat til kommunalvalget, fortalte han selv om sine skriverier på Facebook i 2012. Han vidste godt, at det kunne blive en sag, som hvis den kom ud i offentligheden, ville kunne falde tilbage på partiet. Han fortalte, at han fortrød sine skriverier. Han fortalte, at han i dag var et helt andet sted i sit liv, og at han i dag bakker 100 procent op om Nye Borgerliges politik. Johnny sagde, at hvis hans vælgerformand mente, at det var et problem for partiet, så ville han ikke stille op. Maiken syntes dengang og synes i dag, at Johnny er en god mand for partiet og et ordentligt menneske. Maiken vendte sagen med os i ledelsen, og vi besluttede sammen, at Johnny kunne være kandidat for Nye Borgerlige. For mig handler det om at være tro mod sine principper. Og jeg vil ikke lade mine handlinger diktere af, hvad der diskes op med af beskyldninger, angreb og bagtalelse i medierne. Og jeg vil ikke undsige en politisk kammerat i vores parti for at redde os ud af en kommunikationsmæssig svær situation. Så tager vi én for holdet.”
Flere medlemmer af partiet skrev efterfølgende opdateringer på Facebook, hvor de brugte hashtagget #ViTagerÉnForHoldetNB.
Men Johnnys voldsforherligende udtalelser stoppede ikke i 2012. Redox kan her dokumentere, at han flere gange – senest for et halvt år siden – har skrevet facebookkommentarer, der truede med vold og drab.
I kronologisk rækkefølge:

“Fyr det røde lort og klyng dem op”
(Kommentar i 2013 til artikel om daværende statsminister Helle Thorning-Schmidt. Bragt på hans private facebookprofil.)



“Han havde fået så mange tæsk, at han aldrig vil gøre det mere”.
(Kommentar på Johnny Boalth Lambertsens facebookprofil 9. juni 2015. Hvem kommentaren var møntet på fremgik dog ikke af opslaget.)



“De skulle fandeme have så mange tæsk. De skulle have så mange tæsk og graves ned på Amager fælle.”
(Kommentar på kandidatens facebookprofil 1. juni 2016. Truslen var rettet mod en gruppe unge, der angiveligt havde danset på en parkeret bil under Distortion-gadefesten i København.)



“Skyd dem ned og lad dem ligge”.
(Kommentar i maj 2017, der fik Facebook til at blokere Johnny Boalth Lambertsens profil. Truslen var rettet mod to personer, der angiveligt havde slået en buschauffør. Efterfølgende reagerede han på Facebook-karantænen med følgende ord: “Finder jeg ud af hvem du er, så losser jeg dig selv”.)


Johnny Boalth Lambertsen har ikke ønsket at udtale sig til Redox, men henviser til hans lokalformand.
Nye Borgerliges lokalafdelings formand i Esbjerg, Maiken Hugstad Pedersen, har ikke besvaret Redox’ gentagne henvendelser og forsøg på at få en interviewaftale.
Nye Borgerliges partileder, Pernille Vermund, ønsker slet ikke at udtale sig og udtaler følgende til Redox: “Ved du hvad, dig har jeg simpelthen ikke lyst til at tale med […] Jeg har slet ikke lyst til at tale med dig, for jeg synes, at jeres medie er et ganske forfærdeligt medie, så du må finde en anden at snakke med”.
Efterfølgende er Redox blevet kontaktet af partiets Pressechef, Lars Kaaber, der vil forelægge Redox’ oplysninger for partiets hovedbestyrelse.
","“Vi skal have etniske udrensning hus til hus, det er fandme ved at være for meget.” Det skrev Johnny Boalth Lambertsen, Nye Borgerlige-kandidat i Esbjerg, i en lukket Facebookgruppe i 2012. Udtalelserne blev afsløret af Ekstra Bladet for nylig. I modsætning til mange andre Nye Borgerlige-medlemmer, der er blevet ekskluderet for lignende holdninger, slap han …
",Redox,['Nyheder']
0,4263,https://redox.dk/nyheder/en-aera-er-forbi-dnsb-saelger-foererbunkeren-i-greve/,2021-12-08 17:23:57,2021-12-08 17:23:57,En æra er forbi: DNSB sælger førerbunkeren i Greve,"En epoke er slut for den danske nazibevægelse. Nazipartiet DNSB’s hovedkvarter på Hundige Strandvej 153 i Greve syd for København er sat til salg.
Den pigtrådsomsluttede bygning har huset nazipartiet og været centralt for DNSB’s virke. Det var blandt andet den såkaldte førerbunker, der var udgangspunkt for Hess-marcherne i 1995, 1997 og 1998. Da Blood & Honour brød med DNSB i sluthalvfemserne faldt aktivitetsniveauet i Greve, men steg igen i slutningen af nullerne, da Daniel Carlsen sparkede liv i det hensygnende naziparti. DNSB slumrede igen hen efter Daniel Carlsen forlod Greve for at danne Danskernes Parti og tog hovdparten af parties medlemmer med sig.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Der kom kortvarigt liv i huset omkring 2013-2014, da DSNB og Danmarks Nationale Front (DNF) indledte et samarbejde. Efter DNF’s katastrofale demonstrationsforsøg den 10. maj 2014 i København faldt aktivitetsniveauet i begge grupper betragteligt, og der har ikke været mærkbar aktivitet i huset i en årrække. Skiltene og pigtråden er for længst pillet ned.
Huset blev købt af DNSB i 1994 for en halv million kroner. Det er udbudt til 2.750.000 kroner.
Esben Rohde Kristensen, der var formand for DNSB, da bevægelsen var aktiv senest, har ikke ønsket at udtale sig til denne artikel.
","En epoke er slut for den danske nazibevægelse. Nazipartiet DNSB’s hovedkvarter på Hundige Strandvej 153 i Greve syd for København er sat til salg. Den pigtrådsomsluttede bygning har huset nazipartiet og været centralt for DNSB’s virke. Det var blandt andet den såkaldte førerbunker, der var udgangspunkt for Hess-marcherne i 1995, 1997 og 1998. Da Blood …
",Redox,['Nyheder']
0,668,https://redox.dk/nyheder/partiformand-benaegter-at-skulle-tale-ved-nazifest/,2016-05-26 07:04:03,2018-05-28 07:33:35,Partiformand benægter at skulle tale ved nazifest,"Tre uger før Danskernes Parti deltager i årets udgave af Folkemødet på Bornholm, skal partilederen Daniel Carlsen tale ved den tyske nazifest
Eichsfeldtag. Det afslører arrangementets plakat.
Festen er arrangeret af Nationaldemokratische Partei Deutschland’s (NPD) lokalafdeling i valgkredsen Eichsfeld, og bliver afholdt i den lille  midttyske by Leinefelde, der ligger i delstaten Thüringen.
Men selvom NPD, der er Danskernes Partis søsterparti, reklamerer for, at den danske nazileder skal tale på mødet, så benægter han selv, at han skal afsted. Daniel Carlsen afviser desuden at svare på yderligere spørgsmål vedrørende festen, men fortæller at han er opmærksom på, at han er opreklameret som taler ved festen.
Arrangøren af festen er NPD’s lokale formand Torsten Heise, der også er
hovedtaler ved arrangementet.
Heise er en af de mest centrale personer indenfor den tyske nazibevægelse, hvor han har været aktiv i en række organisationer og netværk siden starten af 90’erne. I starten af det nye årtusinde blev han aktiv i NPD, hvor han i dag slår sine folder.
At Torsten Heise i mange år har været aktiv i den militante nazistiske bevægelse ses også tydeligt på hans straffeattest. I 1989 forsøgte han
i bil at påkøre en flygtning, hvilket han blev dømt for, og i forbindelse med en ransagning af hans hjem i 2007 blev der fundet flere ulovlige skydevåben, bl.a. en maskinpistol og et maskingevær.
I følge det tyske politi var han også i forbindelse med den tyske naziterrorgruppe Nationalsocialistisk Undergrund (NSU), der i 00’erne stod bag ni racistisk motiverede mord, et drab på en tysk politikvinde, samt bombeattentater og bankrøverier.
Oidoxies forsanger Marko Gottschalk ses her under en koncert i Tyskland. Foto: attenzione-photo.com.
Udover Torsten Heise skal flere centrale medlemmer af NPD også tale. Fra scenen leveres der musikalsk underholdning af fire tyske artister, bl.a. NPD’s hus-troubadour Frank Renicke og det gamle Blood & Honour-band Oidoxie.
Oidoxie fejrer i forbindelse med koncerten udgivelsen af deres nye album, der er deres 15. udgivelse. Tidligere har bandet udgivet albums med titler som “Terrormachine” (Terrormaskine) og “Straftat – Hail C18” (Strafbar handling – Hil C18) og bandets forsanger, Marko Gottschalk, har på sit venstre bryst en tatovering med teksten “Combat 18”, mens hans højre er prydet med et portræt af Hitlers stedfortræder, den nazistiske martyr Rudolf Hess.
Bandet hylder i sine tekster den nazistiske terrorgruppe Combat 18 (C18), der har stået bag dødstrusler, vold og brevbomber mod politiske  modstandere, journalister og politifolk.
Læs mere om Combat 18 her.
Thorsten Heise har ikke svaret på Redox’ henvendelse.
","Tre uger før Danskernes Parti deltager i årets udgave af Folkemødet på Bornholm, skal partilederen Daniel Carlsen tale ved den tyske nazifest Eichsfeldtag. Det afslører arrangementets plakat. Festen er arrangeret af Nationaldemokratische Partei Deutschland’s (NPD) lokalafdeling i valgkredsen Eichsfeld, og bliver afholdt i den lille  midttyske by Leinefelde, der ligger i delstaten Thüringen. Men selvom …
",Redox,['Nyheder']
0,687,https://redox.dk/nyheder/journalistik-er-journalistik-er-journalistik/,2017-02-05 15:02:42,2017-10-20 11:18:08,Journalistik er journalistik er journalistik..,"Den seneste tid har først DR’s P1 og derefter Radio 24syv bragt en række kritiske indslag om Researchkollektivet Redox og vores virke. Begge mediers indslag har taget udgangspunkt i anklager fra den ekstreme højrefløj rettet mod Redox. I begge tilfælde har vi takket nej til at medvirke. I stedet har vi skrevet denne tekst om vores arbejde.
Kritikken
I første omgang bragte P1 Orientering et længere indslag, hvor en række medlemmer af For Frihed påstod, at vi stod bag hærværk mod henholdsvis et kontor og nogle biler. Radio24syv viderebragte en måneds tid senere de samme påstande, og gik derefter ind i en generel kritik af vores virke. Den overordnede vinkel var, at Redox.dk alene er en “udhængningsside” og ikke et journalistisk medie.
Hvorfor medvirker vi ikke i programmerne?
For mange mennesker kan det måske forekomme underligt, at vi ikke bare medvirker i radioprogrammerne og forklarer hvordan tingene hænger sammen. Det forstår vi godt, men der er tungtvejende årsager til det.
Den første og primære årsag er, at vi af princip ikke indgår i dialog – hverken direkte eller indirekte – med den yderste højrefløj. Det indebærer også, at vi ikke svarer på anklager fra dem. At “tage dialogen” giver dem den platform, som de ønsker. Det medvirker til at legitimere deres holdninger – en proces, der desværre kører for fuld fart i disse år. Det er ikke en proces vi vil medvirke i. Af samme årsag forholder vi os heller ikke i denne tekst til de højreradikale påstande.
Derudover er der også mere simple årsager til, at vi ikke stiller op til interviews. Tid og lyst. Vi er en frivillig organisation uden ansatte, og alle medlemmer har enten fuldtidsjob eller -studie. Redox er en fritidsbeskæftigelse, og vores ressourcer er begrænsede. Ingen af os brænder specielt for at bruge vores fritid på at medvirke i medierne. Vi tror på, at politisk aktivisme skal være bæredygtigt og give energi, ikke resultere i udbrændthed og dræne den enkelte for kræfter. Derfor prioriterer vi de arbejdsopgaver i Redox, som er vigtigst og sjovest. At forholde os til beskyldninger fra den yderste højrefløj er ikke blandt dem.
Nogle journalister tager det som en personlig fornærmelse eller som et udtryk for antidemokratisk sindelag, at vi ikke har stillet op til interviews. Det er selvfølgelig ærgeligt, men vi holder fast i, at vi selv bestemmer hvad vi bruger vores tid på, også selvom det giver sure miner.
Den unikke objektivitet
I Redox er vi helt åbne med, at vi er politiske mennesker og et politisk medie. Det står på vores hjemmeside og skinner igennem, når vi fra tid til anden bringer mere analytiske kommentarer. I vores øjne er det en vigtig åbenhed og gennemsigtighed, der ikke svækker vores troværdighed – den styrker os nærmere.
Når vi klart og tydeligt deklarerer, at vi er en del af den antifascistiske venstrefløj, så gør vi kildekritikken lettere for læseren, fordi afsenderens motiver er helt åbne. Vi gør alt hvad vi kan for at kildehenvise i vores artikler, selvom det kan være svært, når dele af vores oplysninger kommer fra insidere i de nazistiske miljøer. Det står alle frit for at være kritiske overfor vores artikler, men det er heldigvis meget, meget sjældent, at vi finder faktuelle fejl – og i så fald retter vi dem straks.
Det er bizart at opleve, at vores åbenhed om vores politisk position problematiseres, når så mange andre journalister på landets store medier åbenlyst har egne ideologiske udgangspunkter og agendaer, uden at de er åbne med dem. I stedet hersker en nærmest hysterisk holdningsfrygt, hvor journalister i panik melder sig ud af partier og politiske foreninger i håb om, at det skulle ændre ved det faktum, at de – som alle andre mennesker – selvfølgelig har en holdning til verden omkring sig.
Hvis alle andre medier og journalister havde samme gennemsigtighed om sine politiske overbevisninger som os, så ville journaliststanden nok ikke ligge i bunden af troværdighedsmålingerne.
For at skære det ud i pap: Vi er socialister og kæmper for et demokratisk samfund, både hvad gælder organisering, rettigheder og økonomi. Konkret kæmper vi for, at minoritetsgrupper ikke skal frygte overgreb fra fascistiske strømninger. Det betyder også at venstrefløjen, arbejderbevægelsen og andre progressive skal kunne arbejde politisk uden at frygte at blive angrebet af fascister.
I et af Radio24syv’s indslag problematiserede værten en passage fra vores hjemmeside. Den lyder sådan her:
“Det har konsekvenser for fascisterne at blive trukket frem i lyset. Når en mor finder ud af, at hendes søn bruger søndag på at slås side om side med White Pride, så får det følger. Nogen gange trækker sønnen sig derefter fra sine nazistiske kammerater – andre gange gør han ikke. Det samme gælder, når klassekammerater, lærere, kollegaer, bedsteforældre eller alle mulige andre finder ud af, at en de kender er aktiv på den yderste højrefløj. Vores journalistik giver folk mulighed for at sige fra overfor fascisterne.”
Ovenstående udsagn er i vores øjne ikke kontroversielt, ja ikke engang i nærheden af det. Journalistik skal klæde læseren på til at tage stilling til sin omverden. Det er dét vi gør. Det præcis det samme, der sker, når Operation X afslører lyssky svindlere eller Politiken går i kødet på skattefiflere. Vi er bare helt åbne om vores eget udgangspunkt.
Er det vi laver overhovedet journalistik?
I en af indslagene på Radio24syv blev der stillet spørgsmålstegn ved, om Redox.dk overhovedet er et journalistisk medie eller bare en “udhængningsside”. Billedegalleriet på vores hjemmeside blev fremhævet som et af de problematiske elementer.
Vi er selv af den overbevisning, at det vi leverer på Redox.dk er journalistik. Kritisk, undersøgende og dokumenterende journalistik, der afdækker hvad der foregår på den yderste højrefløj. Det er vi desværre de eneste der gør.
For at dokumentere det har vi optalt alle de artikler, som vi udgave på Redox.dk i løbet af 2016. Det blev i alt til 25 artikler samt et genmæle efter afgørelse fra Pressenævnet. Artiklerne fordeler sig således:

Foromtale af begivenheder: 2
Nyhedsartikler: 4 (heraf 3 i krimigenren)
Afslørende dokumentationsartikler: 8
Analyser: 5 (heraf en genudgivelse af en ældre artikel)
Listeartikler: 2
Portrætter: 4

Gennemgår man artiklerne, og sådan set også billederne i fotogalleriet på Redox.dk, så er det tydeligt for enhver, at der ikke er tale om udhængning. Var det vores mission at hænge deltagere i f.eks. højreradikale demonstrationer ud, så kunne vi snildt navngive langt hovedparten af deltagerne i alle demonstrationer. Det gør vi ikke, for det er ikke relevant. Når vi navngiver folk, så er det fordi de selv har stået offentligt frem, spiller en ledende rolle eller på anden vis har markeret sig i forhold til de ‘menige’ højreradikale.
Det problematiseres også i udsendelserne, at vi ikke har byline på vores artikler. Det er der flere gode grunde til. Først og fremmest, så er vi et kollektiv. Vi er mange, der bidrager til hver enkelt artikel – fra research og analyse til formidling, feedback og distribution – og det mest reelle er derfor, at signere fælles.
Samtidig har vi et ønske om, at en række af vores medlemmer kan være anonyme, fordi det er nødvendigt for vores undersøgende journalistisk arbejde. Hvis en Redox-researcher skal kunne sidde bag en gruppe nynazister i den offentlige transport og høre hvad de taler om, så er anonymitet essentielt. I de mere end ti år vi har eksisteret har hovedparten af vores medlemmer derfor været anonyme, det er en grundlæggende forudsætning for, at vi kan indsamle de informationer vi kan. Vi har dog åbnet mere op de senere år og har i dag en ansvarshavende redaktør, der står frem med både navn og billede.
I et interview på Radio24syv sagde Journalistforbundets formand Lars Werge, at vi flere gange har fået kritik af Pressenævnet. Det er selvfølgelig rigtigt nok, men måske en anelse skarpvinklet. Vi har været tilmeldt Pressenævnet siden september 2013 og siden da har nævnet behandlet 13 klager over Redox.dk. I hovedparten har vi fået medhold.

I otte sager fik vi medhold, da vi havde overholdt god presseskik.
I en sag fik vi medhold, men klager fik ret til at få bragt et genmæle. Den afgørelse fulgte vi selvfølgelig.
I en sag blev klagen afvist, fordi den handlede om vores facebookside, der som mange andre mediers facebooksider ikke er tilmeldt Pressenævnet.
I tre sager fik vi kritik af Pressenævnet. I alle tre sager afgjorde Pressenævnet, at vi havde givet klagerne for kort tid til at svare på vores henvendelser. Det er en kritik vi har taget til efterretning og vi har derfor ændret praksis for vores forelæggelser. To af sagerne stammer fra lanceringen af vores rapport om Danskernes Parti i 2013, den tredje fra sommeren 2015.

Vi synes selv, at ovenstående statistik er ganske pæn, især med tanke på, at vi er et nichemedie, der ikke har hverken jurister eller mange års publicistisk erfaring i ryggen.
Vores journalistik handler altså ikke om at ‘overvåge’ eller ‘hænge folk ud’. Det handler om at give et nuanceret og retvisende indblik i et miljø, der i hele Norden gang på gang på gang har stået bag trusler, overfald, brandattentater, mord og terror. Det er af væsentlig samfundsinteresse, at det reelle trusselsniveau er kendt og hverken over- eller underdrives.
Vi forstår godt, at nogle kan finde det ubehageligt, at blive omtalt eller afbilledet i artikler. Men det er nu engang vilkårene, når der bedrives undersøgende journalistik. Det er heller ikke sjovt at havne på forsiden for entreprenører, der underbetalere østeuropæiske håndværkere, eller politikere, der bliver taget i at lyve. Men det centralt at holde fast i, at vores journalistik handler om afdækning af voldsberedte, racistiske miljøer. Det er dét, der er interessant – ikke den enkelte nazists privatliv. Selvom vi jævnligt får tips om enkeltpersoners personlige forhold, så er det ikke noget, vi bruger eller publicerer.
En påstand, der går igen, er at Redox skulle have et ansvar for, hvad grupper og enkeltpersoner i den antifascistiske bevægelse laver. Det er vi dybt uenige i. Vi er en journalistisk og aktivistisk researchgruppe. Vores arbejdsområde er undersøgende journalistik. Vi har ikke – og vil ikke tage – ansvar for, hvad læsere gør, når de har læst vores artikler.
Det er en meget problematisk tankegang, der tilsyneladende har vundet grobund hos visse debattører. Tænker man tanken til ende, så skal TV2 stopper med at undersøge imamers ægteskabsrådgivning, det kunne jo lede til højreradikale angreb. DR må ikke længere rapportere om Israels menneskeretskrænkelser, for det kunne jo inspirere IS-sympatisører til at angribe jøder. Ekstra Bladets dokumentation af bandekrig skal også ophøre øjeblikkeligt, nogle kunne jo hævne sig. Fortsæt selv listen.
Som medie har vi et stort ansvar for, at det vi publicerer er faktuelt korrekt, sobert, sagligt og samfundsrelevant. Det ansvar tager vi på os med glæde og vi gør vores bedste for at leve op til de presseetiske regler. Men tanken om, at medier eller journalister skulle have et ansvar for læsernes handlinger er dybt godnat – og iøvrigt bizart at høre fra folk, der har råbt op om ytringsfrihed de seneste ti år.
Pressen svigter sit ansvar
Kritikken mod Redox kommer for alvor til at klinge hult, når man ser på den manglende dækning af den yderste højrefløj herhjemme. Den er stort set ikke-eksisterende i de store medier. Når det endelig sker, at medierne går et spadestik dybere og dokumenterer udviklingen blandt f.eks. nynazistiske grupper, så sker det i 95 procent af tilfældene med udgangspunkt i vores researcharbejde.
Siden vi startede i vinteren 2005-06 har vi gang på gang på gang hjulpet stort set alle medier herhjemme med research, baggrundsmateriale og fotos, når de har bedt om det. Vi har arbejdet gratis, alt for meget og alt for ofte, for at bidrage til, at et samfundsrelevant emne kom på dagsordenen.
Det er decideret pinligt for den danske mediebranche, at man stadig fem år efter Breivik ikke gennemfører kontinuerlig undersøgende journalistik rettet mod at afdække de højreekstreme strukturer og aktiviteter. Alene i 2016 var nynazister i København involveret i to knivstikkerier – den historie har ingen medier omtalt. Det samme gælder iøvrigt de talrige trusler vores fotografer og medlemmer får på nettet hver eneste uge.
Kolde vinde
De problemstillinger vi peger på i denne tekst er ikke en isoleret hændelse. Det er tværtimod et symptom på nogle grundliggende ting, der har rykket sig i den offentlige debat, i medierne og i den politiske sfære. Udgangspunktet, centrum, er på få årtier rykket langt til højre.
Vi står i en situation, hvor holdninger om at alle flygtninge er potentielle voldtægtsmænd eller terrorister betragtes som “lige så legitime” som humanistiske værdier. De kritiske spørgsmål til antimuslimske og racistiske partier og debattører er alt for sjældne. Den undersøgende journalistik om den yderste højrefløj er ikke eksisterende. Antiracister udpeges og udskammes som antidemokrater og For Frihed, der gang på gang demonstrerer sammen med nynazister, kaldes blot for ‘islamkritikere’.
I den situation er der desværre mange, der lader sig rive med. Køber præmissen om, at venstrefløjen må rykke med til højre. Dér er vi ikke. Vi står fast. Vi insisterer på, at racistiske og antimuslimske holdninger ikke er legitime, at voldsberedte nynazister skal afdækkes og at den yderste højrefløj ikke er grundlæggende demokratiskt indstillet.
Vi forstår godt, at det kan være svært for medier at forstå os. Vi ved godt, at vi ligger i en skæv position midt mellem aktivisme og journalistik. Vi anerkender, at det kan være svært at vide hvordan man skal forholde sig til os. Men vi giver ikke køb på vores holdninger eller ændrer vores praksis.
Researchkollektivet Redox
Januar 2017
","Den seneste tid har først DR’s P1 og derefter Radio 24syv bragt en række kritiske indslag om Researchkollektivet Redox og vores virke. Begge mediers indslag har taget udgangspunkt i anklager fra den ekstreme højrefløj rettet mod Redox. I begge tilfælde har vi takket nej til at medvirke. I stedet har vi skrevet denne tekst om …
",Redox,['Nyheder']
0,669,https://redox.dk/nyheder/nye-borgerlige-i-medvind/,2016-05-31 18:36:10,2017-10-03 14:19:54,Nye Borgerlige i medvind,"Den nationalkonservative bevægelses nye parti, Nye Borgerlige, er ved at få solidt fodfæste på højrefløjen til højre for Dansk Folkeparti. I løbet af de seneste uger har flere markante personer tilsluttet sig fra partiet.
Først annoncerede Dansk Samlings lokalformand på Fyn, Kasper Mejlhede, den 12. maj, at han var skiftet til det nye parti.
I går var det så Dansk Folkepartis byrådsmedlem i Vesthimmerland Anette Vahlgreen, der skiftede partifarve. Hun tog sit byrådsmandat med sig, fortæller Nordjyske.
I dag annoncerede partileder Pernille Vermund så, at en af den nationalkonservative bevægelses absolutte topfigurer, Lars Hedegaard, har meldt sig ind i partiet.
Samtidig har partiet i løbet af maj måned fået massiv medieopmærksomhed.
Med den seneste udvikling efterlades Dansk Samling endnu mere svækket i kampen om de famøse 13 procent af danskerne, der i en undersøgelse i Jyllands-Posten sidste år svarede, at de ville overveje at stemme på et parti til højre for Dansk Folkeparti.
Dansk Samling, der har Morten Uhrskov Jensen i spidsen, har været særdeles stille siden Nye Borgerlige sidste efterår lancerede sin kampagne for at samle 20.000 underskrifter og dermed blive opstillingsberettiget ved næste Folketingsvalg. Et samarbejde var ellers på tegnebrættet, men Nye Borgerlige vragede Uhrskovs parti.
Nye Borgerlige oplyser til Berlingske, at de er næsten halvvejs med underskriftsindsamlingen. Samtidig er partiet nu repræsenteret med seks byrådsmedlemmer efter at tidligere medlemmer af Venstre, Liberal Alliance, Dansk Folkeparti og en lokalliste er gået over til den nye organisation.
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
","Den nationalkonservative bevægelses nye parti, Nye Borgerlige, er ved at få solidt fodfæste på højrefløjen til højre for Dansk Folkeparti. I løbet af de seneste uger har flere markante personer tilsluttet sig fra partiet. Først annoncerede Dansk Samlings lokalformand på Fyn, Kasper Mejlhede, den 12. maj, at han var skiftet til det nye parti. I …
",Redox,['Nyheder']
0,3374,https://redox.dk/nyheder/nazihooligan-doemt-for-brandangreb-paa-fodboldspillers-lejlighed/,2019-11-19 12:43:27,2019-11-19 21:47:49,Nazihooligan dømt for brandangreb på fodboldspillers lejlighed,"Den 24-årige Andreas Holmenlund Snedker, der mandag blev dømt for forsøg på brandstiftelse og trusler rettet mod fodboldspilleren Jens Stage, er tidligere dømt for vold og kendt fra den højreradikale scene i Aarhus.
Mandag blev han ved Retten i Aarhus dømt for et angreb mod Jens Stages hjem, der fandt sted den 14. juli i år.
Den professionelle fodboldspiller Jens Stage havde forinden skiftet fra Aarhus-klubben AGF til FC København. Det gjorde den højreradikale AGF-fan Andreas Holmenlund Snedker så vred, at han sammen med to andre gik til angreb på fodboldspillerens lejlighed.
“I Aarhus straffes forræderi”
De tre tiltalte har i retten forklaret, at de inden angrebet havde drukket øl og vodka i Holmenlund Snedkers lejlighed. Sent på natten gik de hen til Jens Stages lejlighed, og den ene af de tiltalte kastede først en brosten ind ad vinduet.
Andreas Holmenlund Snedker kastede herefter en røgbombe bestående af tændt fyrværkeri ind gennem vinduet. Omkring røgbomben var der viklet en seddel med ordene “I Aarhus straffes forræderi. Svin!!! Judas”.
Jens Stage var ikke hjemme, men hans bofælle lå i et tilstødende værelse sammen med sin kæreste og sov, da angrebet fandt sted. Ifølge Berlingske måtte de begge springe ud af soveværelsesvinduet, da der opstod røg og et skarpt lysglimt efter røgbomben var blevet kastet.
Under sagen kom det frem, at der kunne være opstået en kraftig brand, der ville have bragt de to personer i overhængende fare.
De to andre tiltalte har forklaret, at angrebet skete på Holmenlund Snedkers initiativ. Han havde også tidligere skrevet en Facebook-besked til fodboldspilleren, hvor han kaldte ham for “forræder” og “usselt Judas svin”, og disse beskeder gjorde politiet opmærksom på ham.
Da han blev anholdt konfiskerede politiet ifølge anklageskriftet et slagvåben i form af en teleskopbatong og tre peberspray, som han ikke havde tilladelse til at besidde.
Tidligere dømt for vold
Det er ikke første gang, Andreas Holmenlund Snedker er på kant med loven. Den 24-årige mand har længe været kendt i miljøet omkring den nazistiske århusianske hooligangruppe White Pride, som også samler sig omkring fodboldklubben AGF.
Andreas Holmenlund Snedker ses her maskeret sammen med en gruppe White Pride-medlemmer under SIADs demonstration i Herning i november 2011. Foto: Redox.
Tilbage i 2012 blev han idømt fem måneders fængsel for overfald på en venstrefløjsaktivist under Skanderborg Festival.
Projekt Antifa beskrev i en række artikler i 2011 og 2012, hvordan Holmenlund Snedker var en del af en lille gruppe af nynazister, som terroriserede den århusianske venstrefløj med overfald og hærværk.
Andreas Holmenlund Snedker blev mandag idømt et års ubetinget fængsel, mens de to andre mænd blev hver blev idømt ni måneders fængsel, skriver Østjyllands Politi.
De tre mænd nægtede sig alle skyldige i brandstiftelse og forsøg på dette, men erkendte at have kastet en røgbombe ind i lejligheden. Alle tre modtog dommen.
Andreas Holmenlund Snedker har ikke besvaret Redox’ henvendelse.
","Den 24-årige Andreas Holmenlund Snedker, der mandag blev dømt for forsøg på brandstiftelse og trusler rettet mod fodboldspilleren Jens Stage, er tidligere dømt for vold og kendt fra den højreradikale scene i Aarhus. Mandag blev han ved Retten i Aarhus dømt for et angreb mod Jens Stages hjem, der fandt sted den 14. juli i …
",Redox,['Nyheder']
0,686,https://redox.dk/nyheder/daniel-carlsen-i-anonymt-racistisk-angreb/,2017-02-02 21:51:05,2017-10-03 13:11:22,Daniel Carlsen i anonymt racistisk angreb,"Den seneste tid har Daniel Carlsen, lederen af det nynazistiske Danskernes Parti, blæst til kamp mod fri abort. På twitter har han spredt tweets fra stærkt konservative amerikanere som eksempelvis vicepræsident Mike Pence.
Selv skriver han blandt andet følgende:
»Ufødte børns ret til liv krænker på ingen måde kvinders rettigheder. Punktum.«
Det kulminerede fredag den 27. januar 2017 med en kommentar på Sex og Samfunds Facebook-side fra en falsk profil under navnet Daniel Bieder. Kommentaren ses herunder.

»Hvad angår eksempelvis Afrika, hvor der jo er et stort problem med overbefolkning, kunne man med fordel nedbringe bestanden. Men hvorfor slå ufødte børn ihjel, når man i stedet kan sterilisere ******* [fjernet af redaktionen] eller hælde p-piller i grundvandet? Det ville da være mere etisk korrekt og samtidig meget mere effektivt *smiley*« skrev Daniel Carlsen.
Flere uafhængige kilder bekræfter for Redox, at Daniel Carlsen står bag Facebook-profilen Daniel Bieder, der er afsender på ovenstående kommentar. Bieder er desuden efternavnet på Daniel Carlsens forlovede, Bettina Bieder, der er aktiv i det nynazistiske parti NPD i Tyskland.
Carlsen har stadig både en privat Facebookprofil og en offentlig Facebookside med sit rigtige navn. På den falske profil, der hovedsaglig er venner med personer fra nynazistiske og højreradikale kredse, er han desuden fan af den syriske diktator Bashar al-Assad.
Kommentaren dokumenterer, at Daniel Carlsen ikke har bevæget sig væk fra den racehygiejniske nazistiske politik. Han taler om Afrikas befolkning
som en “bestand”, og sidestiller dem således med dyr, og foreslår derefter at sterilisere denne befolkning. Det er en direkte videreførelse af DNSB’s politik, fra den gang Daniel Carlsen var medlem dér.
I Danskernes Partis første partiprogram fra 2011 lød det i øvrigt:
“Personer, der på grund af usund livsførelse eller arvelig sygdom må kategoriseres som uegnede til at forplante sig, skal på en human måde forhindres i at gøre børn til ofre for deres egen ulykke.”
Daniel Carlsen ønsker af pricipielle årsager ikke at udtale sig til Researchkollektivet Redox.
Vil du støtte Redox’ arbejde? Smid en donation til reg: 8401 konto: 1155573 eller meld dig ind i Støttekollektivet.

Dokumentation:
Profilen Daniel Bieder er oprettet med Daniel Carlsens gamle emailadresse.
På et offentligt facebookopslag skriver Daniel Bieder-profilen den 27. januar, at han de seneste dage har debatteret abort på twitter. Daniel Carlsen har de foregående dage skrevet en række tweets om netop abort.
","Den seneste tid har Daniel Carlsen, lederen af det nynazistiske Danskernes Parti, blæst til kamp mod fri abort. På twitter har han spredt tweets fra stærkt konservative amerikanere som eksempelvis vicepræsident Mike Pence. Selv skriver han blandt andet følgende: »Ufødte børns ret til liv krænker på ingen måde kvinders rettigheder. Punktum.« Det kulminerede fredag den …
",Redox,['Nyheder']
0,2709,https://redox.dk/nyheder/nazileder-bag-tremmer-efter-trusler-mod-folketingsmedlem/,2019-02-01 19:27:13,2019-05-13 20:43:53,Tidligere nazileder bag tremmer efter trusler mod folketingsmedlem,"23 punkter. Så langt var anklageskriftet mod Paw Pinstrup Nielsen og en yngre kvinde. Efter flere retsmøder blev der torsdag i sidste uge afsagt dom ved Retten i Viborg. Nazilederen Paw Pinstrup Nielsen fra Skive blev idømt ti måneders ubetinget fængsel.
Sagen startede som en trusselssag efter Paw Pinstrup Nielsen i en video på nettet havde truet blandt andet det radikale folketingsmedlem Zenia Stampe, Redox’ redaktør Simon Bünger samt For Friheds tidligere talskvinde Tania Groth. Før sagen kom for retten blev Pinstrup dog varetægtsfængslet for en række indbrud. Trusselssagen, der ellers var berammet til november sidste år, blev derfor udskudt og de to sager lagt sammen. Nu er der faldet dom i det samlede sagskompleks.
Trusler mod politiker
”Her er noget I kan tænke lidt over, forbandede idioter.” Sådan startede videoen, hvor nazisten Paw Pinstrup Nielsen optrådte iført maskering og et flag fra organisationen Danmarks Nationale Front (DNF). Med et brændende papskilt i forgrunden fremsatte han trusler mod blandt andre Zenia Stampe, der sidder i Folketinget for De Radikale. Videoen blev publiceret på hans facebookprofil i sommeren 2017. Dengang var han den reelle leder af DNF’s afdeling på Skive-egnen.
”I er velkomne i Jylland, og så skal vi nok tage os kærligt af jer, når I kommer,” lød det også fra Paw Pinstrup Nielsen i videoen, hvor han blandt andet sætter ild til papskiltet, hvor de to har skrevet navne på en række politiske modstandere, både enkeltpersoner og organisationer. Papskiltet har overskrifterne ”Til Jer Røde Bøsser Kom Til Jylland” og ”Listen over undermennesker!”.
På listen er Zenia Stampe nævnt side om side med blandt andre Redox, ungdomsorganisationen Socialistisk Ungdomsfront (SUF) og internetbloggen P77. (Foto: Screenshot fra video)
Mens ilden brænder siger Paw Pinstrup Nielsen: “Og det vil være cirka lige så meget, der kommer til at være tilbage af jer og jeres lorteforeninger. Det eneste der kommer til at stå, det er DNF.”
Da skiltet er næsten udbrændt, tramper Paw Pinstrup Nielsen flere gange hårdt på resterne og siger: ”Vi glæder os til at se jer og stampe jer i hovedet”.
Videoen har nu medført en dom for trusler samt overtrædelse af paragraffen om vold og trusler mod embedsmænd, fordi Zenia Stampe sidder i Folketinget. Straffen blev skærpet, fordi ‘gerningen har baggrund i den forurettedes lovlige ytringer i den offentlige debat’, som det lyder i straffelovens §81 stk. 7.
Du kan læse mere om sagen her.
Indbrud, våben og narkotika
Det blev dog ikke ved truslerne. Det alenlange anklageskrift tæller blandt andet syv indbrud, flere tyverier, et tilfælde af bedrageri, adskillige tilfælde af narkobesiddelse samt besiddelse af flere våben.
Indbrudene er både foregået i private villaer og hos virksomheder, men også hos Skive Idrætsklub. Her stjal nazilederen en Huawei-mobiltelefon samt en stor mængde slik. Det samlede udbytte opgjordes til en værdi af cirka 7.341 kroner. Flere af andre indbrud har været betydeligt mere indbringende. I en villa i Skive stjal duoen for næsten 130.000 kroner i september sidste år, mens de i en anden villa stjal for cirka 54.000 kroner.
Anklagemyndigheden havde krævet en række genstande konfiskeret, herunder to sabler, en machete, en halskniv, to bajonetter, to knive med klinge over 12 centimeter samt to push daggers (stikvåben, red.). Derudover blev der beslaglagt både heroin, amfetamin og ecstasy samt Ritalin-lignende tabletter hos de to dømte. Paw Pinstrup Nielsen blev desuden dømt for at have kørt knallert i spirituspåvirket tilstand, og fik derfor en betinget frakendelse af føreretten til knallert.
Ifølge anklageren blev Paw Pinstrup Nielsen dømt for samtlige forhold i anklageskriftet og skal således i fængsel i ti måneder. Han har siddet varetægtsfængslet siden efteråret.
I konflikt med DNF
Paw Pinstrup Nielsen var længe et vellidt ansigt i DNF, da han igennem flere år forsøgte at opbygge en lokalafdeling i Skive og omegn. Men i efteråret 2017 kom der kurrer på tråden. DNF havde nemlig planlagt en hemmelig march i Viborg. Planen blev dog afsløret af Redox og demonstrationen blev i stedet aflyst til den sjællandske DNF-ledelses store frustration.
Afdelingslederen Paw Pinstrup Nielsen blev efterfølgende hånet på sociale medier og i TV2-programmet Natholdet, fordi han i lokale medier lagde afstand til nazismen, samtidig med at hans SS-tatovering på halsen tydeligt var synlig.
Paw Pinstrup Nielsen ses her stående yderst til højre ved DNF’s sommerfest i 2016. (Foto: Researchkollektivet Redox)
Under årets sommerfest i DNF, som du kan læse om her, var netop Paw Pinstrup Nielsen og hans adfærd da også et af de helt store samtaleemner, og det stod meget klart, at tilliden til den fængslede nazileder er helt væk. Han blev i stedet hånet og tilsvinet af de få fremmødte festdeltagere. Med Paw Pinstrup Nielsens deroute ser det ud til, at DNF’s tid på Skive-egnen foreløbigt er et afsluttet kapitel.
Tania Groth, der indtil 2018 var talskvinde for den højreradikale gruppe For Frihed, siger til Redox om sagen: “Trusler om vold fra fascister/nazister i DEN grad understreger at de skal bekæmpes hvis vores frihed skal bevares. De forsøger med trusler at indskrænke andre menneskers ret til at have en holdning de er uenige i.”
På Redox’ opfølgende spørgsmål om hvordan hun forholder sig til, at nazister fra blandt andet Danmarks Nationale Front og Danskernes Parti hyppigt har deltaget i For Friheds demonstrationer, siger hun: “Jeg ved da heller ikke hvordan jeg skal kunne se på folk at de er nazister, og at nogle bliver kaldt nazist, af Antifa eller andre, er som regel ikke nok til at vi ekskluderer dem fra vores demoer.”
Paw Pinstrup Nielsen er ikke den eneste nazist, der er kommet i juridiske problemet for at true Redox’ redaktør. Også Sandy Steen Kristensen, der arrangerede den mislykkede demonstration i Nyhavn i februar 2018, står overfor en tur i retten. Anklagemyndigheden oplyser til Redox, at der er blevet rejst tiltale mod ham for de dødstrusler mod Redox’ redaktør, som er omtalt i denne artikel.
OPDATERING 13/5-19: Paw Pinstrup Nielsen har den 12/5 kontaktet Redox og har oplyst at dommen er anket. 
","23 punkter. Så langt var anklageskriftet mod Paw Pinstrup Nielsen og en yngre kvinde. Efter flere retsmøder blev der torsdag i sidste uge afsagt dom ved Retten i Viborg. Nazilederen Paw Pinstrup Nielsen fra Skive blev idømt ti måneders ubetinget fængsel. Sagen startede som en trusselssag efter Paw Pinstrup Nielsen i en video på nettet …
",Redox,['Nyheder']
0,2359,https://redox.dk/nyheder/partiet-frit-danmark-nedlaegges-andre-klargoer-vaaben/,2018-05-17 12:35:44,2018-08-04 23:38:36,Partiet Frit Danmark nedlægges – andre klargør våben,"Frit Danmark har kun opnået ringe resultater ved de valg, hvor partiet har været opstillet. Partiet kan bedst kan betegnes som Michael Ellegaards enmandsprojekt, selvom han altid har italesat det som en bevægelse.
Men nu er det slut med Frit Danmark som parti. I en opdatering på partiets Facebook-side den 13. maj i år, fortæller højrefløjsveteranen, at han stopper projektets demokratiske arm, da han er skuffet over vælgeropbakningen. Han skriver følgende:
“Fakta er at hvad der førhen var en politisk modstandsbevægelse , går nu hen og bliver en ” underground “bevægelse , som afventer politikernes – og terroristernes forkerte træk !”
Michael Ellegaard bekræfter overfor Redox i et telefoninterview, at han lukker Frit Danmark, da han ikke længere har tid til det politiske projekt, efter at han er blevet selstændig erhvervsdrivende med egen pølsevogn.
En ny retning
Hvad visionen er for den påståede undergrundsbevægelse, bliver tydeligt længere henne i teksten fra Facebook.
“Om den fremtidigt har til hensigt at sælge svinekød til muhammeddanerne , – eller tvinge dem til lufthavnene med dertil sammensparere ” ordforråd ” – må tiden jo vise….” skriver Michael Ellegaard i opdateringen.
Han uddyber i kommentarfeltet, at det handler om at ramme muslimerne i Danmark. Han hentyder til, at den såkaldte bevægelse har skaffet våben. Ellegaard forklarer, at han ikke har haft noget med anskafffelsen at gøre, men at han ved, at de er godt kørende i forhold til bevæbningen og uddyber: “Det er ikke nogen man skal stille sig op og sige noget i mod”.
Endelig bekender han sig til effekten af at samle en terrorcelle, når han skriver:
“Ca. 3500 – 4000 mennesker batter ikke i en meningsmåling fra hele landet, når de kommer alle steder fra. Men de behøver ikke være end 12 stk. overalt i landet hvor de kommer hvis de har noget fuldautomatik i hænderne – så vil de til enhver tid sejre uanset hvem de konfronterer , da modstanderen er fuldstændig overrumplet – før de overhovedet ved hvad der sker !!!”
Michael Ellegaard fortæller Redox at bevægelsen er opbygget i celler, som ifølge Ellegaard, kan kaldes for “sovende celler” selvom han ikke bryder sig om udtrykket, da det associeres til terrorgrupper, hvilket han afviser at de er.
Han forklarer Redox videre, at de små celler arbejder efter militær taktikker. Han påstår, at de er blevet etableret gennem mange år, er spredt ud over hele landet og er bevæbnet med fuldautomatiske skydevåben. I følge Ellegaard er det en militærmand, der har organiseret undergrundsbevægelsen.
Skydegal højreradikal
Michael Ellegaard er tidligere idømt fængselsstraf for at have skudt en politiassistent i armen med et kraftigt luftgevær. Senest blev han i 2017 dømt ved landsretten for trusler mod en kommunal sagsbehandler. Det udløste seks måneders ubetinget fængsel, samt to måneders reststraf for skudepisoden.
Tilbage står billedet af en skydegal højreradikal med store ambitioner, der dog ikke er blevet indfriet de sidste 25 år. Han skriver også, at han personligt vil trække sig i baggrunden. Som nystartet med egen pølsevogn i Odense-bydelen Bolbro har Michael Ellegaard nok at se til.
At Michael Ellegaard selv besidder voldsparatheden er tydeligt, når man ser på hans straffeattest og udtalelser i medierne. Med Frit Danmarks lave aktivitetsniveau de seneste mange år tyder det dog på, at Ellegaard fremover kommer til at bruge mere tid på at sælge ristede pølser og kakaomælk, end på at stille sig i front for en væbnet undergrundskamp.
Ellegaard afviser også selv at være en del af den væbnede undergrundsbevægelse. Han fortæller, at alle hans våben er lovlige.
“Jeg har altid været et talerør udadtil, og nu har jeg fået andre ting at tænke på. Men hvis mit fædreland kræver mit nærvær i en situation, hvor landet er ude i en krise, så vil jeg da gerne gå på ølkassen igen.”
","Frit Danmark har kun opnået ringe resultater ved de valg, hvor partiet har været opstillet. Partiet kan bedst kan betegnes som Michael Ellegaards enmandsprojekt, selvom han altid har italesat det som en bevægelse. Men nu er det slut med Frit Danmark som parti. I en opdatering på partiets Facebook-side den 13. maj i år, fortæller …
",Redox,['Nyheder']
0,3118,https://redox.dk/nyheder/folketingskandidat-for-nye-borgerlige-arbejdede-for-at-bringe-nynazister-til-christiansborg/,2019-05-20 12:28:58,2019-05-20 13:54:09,Folketingskandidat for Nye Borgerlige ville bringe nynazister til Christiansborg,"Thomas Bachmann, der i dag er Nye Borgerliges folketingskandidat i Ikast er tidligere medlem af det nynazistiske Danskernes parti. Han bliver profileret på Nye Borgerliges hjemmeside, hvor han under sit portrætfoto fortæller om sig selv:
”Har tidligere, i tiden med Pia støttet DF, men efter opstarten af Nye Borgerlige i 2015 var min formand Pernille og parti fundet.” 
Men det er kun det halve af sandheden. I 2016 var Thomas Bachmann nemlig optaget af at promovere det nynazistiske projekt Danskernes Parti.

Læs mere om Danskernes Parti her.

I perioden 16. februar – 31. marts 2016 har Thomas Bachmann lavet mindst fem opslag på Facebook, hvor han reklamerer for Danskernes Parti, og såkaldte ”arbejdsprogram” om ”Indvandring og hjemsendelser”, ligesom han opfordrer sympatisører af Danskernes Parti til at sende partiet vælgererklæringer, så det nu lukkede parti kunne blive opstillingsberettiget til folketingsvalg.
Etnonationalistisk suverænitet
At det måske kommende folketingsmedlem, Thomas Bachmann ville bringe nynazistiske idéer ind på Christiansborg, bliver tydeligt når hans Facebook-opslag gennemgås. Han skriver f.eks.på sin Facebook-profil den 16. februar 2016, med henvisning til Danskernes Parti, at ”vi” har brug for hjælp til at komme i Folketinget.
Opslaget var opreklamering for partiets hjemmeside og dets kampagne for at få stillere til partiet. Her lød opfordringen:
”Så har vi brug for jeres hjælp. Støt op om et parti der kun vil det bedste for Danmark. Det er simpelt og enkelt Dansk politik. Kig forbi og hjælp os til at opstille til næste folketingsvalg. Her tæller din stemme.”
Thomas Bachmann slog følgende op på sin Facebook-profil den 16. februar 2016. Screenshot.
Det er dog langt fra den eneste gang, at denne Nye Borgerlige folketingskandidat offensivt opfordrer vennerne på Facebook til at støtte Danskerens Parti.
Opfordringen fra den 16. februar blev 11 dage efter fulgt op af endnu et Facebook-opslag fra Thomas Bachmann. Han skrev med henvisning til partiets hjemmeside og opstillingskampagne:
”Støt www.danskernesparti.dk giv os lov til at stille op. Du behøver ikke melde dig ind men giver os chancen for at gøre Danmark mere dansk igen. På forhånd mange tak 🙂    
Den 27. februar 2016 slog NB’s folketingskandidat følgende op på Facebook. Screenshot.
Den 13. marts 2016 kunne der desuden blive plads til en reklame for Danskernes Partis rabiate og racistiske ”arbejdsprogram” om ”Indvandring og hjemsendelser” på Thomas Bachmanns Facebook-profil.
Det rabiate arbejdsprogram ligger ikke skjul på Danskernes Partis intention om udsendelsen af alle ikke etnisk danske. Allerede i programmets indledning slås det ”etniske” element fast som en afgørende faktor i partiets verdensopfattelse: 
”Vi kræver, at enhver nation eller international sammenslutning af nationer respekterer og anerkender enhver anden nations ret til påberåbelse af suverænitet og hævdelse af etnisk selvstændighed”, lød det fra Danskernes Parti. 
Danskernes Partis arbejdsprogram for “indvandring og hjemsendelser” præsenterede partiet på Folkemødet i 2015. Foto: Redox.
Arbejdsprogrammet slår desuden fast, at ”Ikke vestlige” ikke skulle kunne komme til Danmark og dem, der allerede er her skal systematisk ”repatrieres” med tvang.
 I Arbejdsprogrammet kan der også læses:
”Danskernes Parti betragter integration som en legitimering af fremme af indvandreres tilstedeværelse i danskernes land, da formålet er, at indvandrere, der er danskerne fremmede såvel etnisk som kulturelt, skal passe ind i det danske samfund. Danskernes Parti mener ikke, at de ikke-vestlige skal integreres, men repatrieres, da den systematiske integration af disse på længere sigt vil føre til, at danskerne mister odelsretten til Danmark og bliver en minoritet i eget land.” 
Danskernes Parti ønskede også en tilføjelse til grundloven, med det formål, at det det skulle være muligt at fratage ”ikke-vestlige” deres statsborgerskab og umuligt for ”ikke vestlige” at blive danske statsborgere. Partiet skrev:
”Statsborgerskaber fratages med samme systematik, som de er blevet tildelt, med det formål, at ingen ikke-vestlige skal være danske statsborgere, uanset om de er indvandrere eller efterkommere.”
Danmark for danskere
Thomas Bachmann har også slået sine folder i en Facebookgruppe, der hedder “Danmark for danskere”. Den 31. marts 2016 opdaterede Thomas Bachmann gruppens coverbillede til et propagandabillede fra Danskernes Parti, hvor partiets parole om ”Familie Folk Fædreland” kunne ses i den offentligt tilgængelige gruppe. Gruppen anvender stadig billedet som sit coverbillede.
Den 31. marts 2016 ændrede Thomas Bachmann Facebookgruppens coverbillede til propaganda fra Danskernes Parti. Screenshot.
Samme dag som coverbilledet blev opdateret følte Thomas Bachmann sig også kaldet til at skrive et indlæg i gruppen. Her opfordrede han gruppens følgere til at støtte Danskernes Partis opstillingskampagne ved at sætte partiets kampagne ind i facebook-opdateringer. Hele opslaget lød:
”Dagens opdatering. Så er de gale bander i fri fremrykning i Danmark og alle sidder selvfølgelig på deres hænder og ryster på hovedet. Hvor er politiet, kunne ikke lige forestille mig at disse personer ikke er tidl straffet, hvor er vores politikere som skulle sikre vores borgere, hvorved alle der burde gøre noget. Jeg føler mig fuldstændig magtesløs over denne endnu sygere optrapning af flygtninge krisen. Hvad skal vi gøre, hvem skal vi kontakte? Få delt opdateringen og budskabet til så mange som muligt. Husk at sætte www.stemdansk.dk på dine opdateringer.” 
Den 31. marts opfordrede Thomas Bachmann medlemmerne af Facebookgruppen “Danmark for danskere” til at støtte Danskernes Parti med en vælgererklæring. Screenshot.
Partitoppen tager afstand til Danskernes Parti
Samme år som Thomas Bachmann arbejdede på at få det nynazistiske parti i Folketinget, gjorde partitoppen hos Nye Borgerlige det klart, at partiet tager skarp afstand fra ”totalitære styreformer”. Det har partiformand, Pernille Vermund slået fast ved flere lejligheder. F.eks. udtalte hun til Berlingske i august 2016, at Nye Borgerlige ikke var som Danskernes Parti:    

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

“Når valget er udskrevet, er jeg ikke herre over, hvem der stemmer på Nye Borgerlige og af hvilke årsager. Men jeg tror, det kan være meget godt at få sat foden ned og gøre det tydeligt, at vi ikke er Danskernes Parti.”
Samme linje anlagde hun i september 2016, da hun overfor DR understregede, at Nye Borgerlige tog afstand fra Danskernes Parti. Dengang lød det fra Pernille Vermund:    
”Jeg har samme foragt for nazisme og nynazisme, som jeg har for islamisme, kommunisme og andre totalitære Styreformer.”
Deltog i privat møde med nazileder
Redox har forelagt oplysningerne til Thomas Bachmann. Han skriver i en email til Redox, at han i dag ikke har tilknytning til partiet. Derefter lyder det:
“Det er helt korrekt, at jeg delte nogle af deres opslag i 2016. Jeg blev efterfølgende også inviteret til et privat møde med Daniel, som jeg også deltog i, i ren nysgerrighed. Jeg sagde dog straks efter dette, første, sidste og eneste møde på ca. en times tid, at jeg IKKE ville eller kunne støtte deres linje eller (politiske) arbejde fremadrettet, da deres metoder og bevæggrunde absolut ikke tiltalte mig og i bund og grund byggede på nazistiske toner og metoder, hvilket jeg foragter. Jeg har efter dette ene møde, ikke været til flere, ikke delt andet af deres materiale eller på nogen måde haft noget med deres foretagende at gøre siden,” skriver han.
Han fortæller samtidig, at partiledelsen i Nye Borgerlige var orienteret om hans fortid, da han blev opstillet.
Nye Borgerliges ledelse ønsker igen ikke at kommentere på Redox’ afsløring.
","Thomas Bachmann, der i dag er Nye Borgerliges folketingskandidat i Ikast er tidligere medlem af det nynazistiske Danskernes parti. Han bliver profileret på Nye Borgerliges hjemmeside, hvor han under sit portrætfoto fortæller om sig selv: ”Har tidligere, i tiden med Pia støttet DF, men efter opstarten af Nye Borgerlige i 2015 var min formand Pernille …
",Redox,['Nyheder']
0,3289,https://redox.dk/nyheder/folketingsvalget-2019-det-mindst-ringe-resultat-men-der-er-lang-vej-endnu/,2019-06-16 20:54:22,2021-02-03 16:20:03,"Folketingsvalget 2019: Det mindst ringe resultat, men der er lang vej endnu","Det kunne være værre – men det er rigeligt slemt. Det må være konklusionen på folketingsvalget. Vi analyserer her valgresultatet set med Redox’ briller.
Skåret ind til benet: Dansk Folkeparti gik massivt tilbage, Stram Kurs kom ikke ind og Nye Borgerlige nåede kun lige akkurat over spærregrænsen på to procent, selvom mange meningsmålinger placerede dem solidt på fem-seks procent. Det er positivt. Det kunne være endt meget, meget værre.
Men højredrejningen stopper ingenlunde her. For resultatet er ikke udtryk for et politisk paradigmeskifte i antiracistisk retning. Tværtimod har ‘strammerne’ i dansk politik konsolideret sig og intet peger på, at de mange, der ikke passer ind i den nationalkonservative definition af ‘dansker’, får det lettere fremover. 
Paludans millioner
En af valgets positive resultater er, at Rasmus Paludan og Stram Kurs ikke kom ind. Det seneste halvandet års massive eksponering på sociale medier og sidenhen også i massemedierne var lige akkurat ikke nok. Det er umuligt at vide, hvad der blev udslagsgivende for resultatet, men det er oplagt at pege på de mange granskende artikler om Paludans opførsel og ageren, som værende et afskrækkende element for en del vælgere. Det samme gælder hans brors offentlige fortælling om Rasmus Paludans opførsel og historik.
Valget betyder desværre, at Stram Kurs får to millioner kroner årligt i partistøtte. De penge kommer til at gå til at aflønne Paludan og opbygge partiet. Han står dermed i den situation som mange højreradikale grupper, oftest langt bedre organiseret end Paludan, har drømt om de seneste tredive år: At have økonomien til at opbygge en solid partiorganisation, der kan gøre partiet klar til valg. 
Paludan har over de seneste år haft svært ved at opbygge solide personkredse omkring sig, blandt andet på grund af sin opførsel, og han er ildeset blandt del af den yderste højrefløj. Men mange er opportunistiske nok til at se, at den her mulighed næppe kommer igen lige foreløbig. Det er oplagt, at mange uorganiserede derfor vil søge mod Stram Kurs for at få andel i succesen og partistøtten. Tiden vil vise hvor mange af dem Paludan kommer i konflikt med frem mod næste valg.
Langsom legitimeringsproces
Paludans strategi blev en dyr omgang for Pernille Vermund og co. Ikke bare stjal han formentligt værdifulde stemmer fra dem, han overdøvede også totalt Vermund og flyttede fokus helt væk fra den udlændingevalgkamp som Nye Borgerlige ellers drømte om. At Nye Borgerlige endte med kun fire mandater er en stor overraskelse og et markant nederlag i selvforståelsen efter en lang periode, hvor spidskandidaterne jævnligt har postet resultater fra positive meningsmålinger på sociale medier. En del af de spidskandidater, der er gået ind i partiet de seneste to år med henblik på at komme i Folketinget, fik sig en stor skuffelse ved valget. Det forekommer urealistisk at Nye Borgerlige kan fastholde hele lineup’et, så frem mod næste valg skal partiet formentligt ud og finde en del nye kandidater. Et bud er, at flere af ungdomsorganisationens topfolk, vil bruge denne periode på at køre sig selv i stilling.
Parlamentarisk er Nye Borgerlige efterladt fuldstændigt uden betydning. Mandatsammensætningen i Folketinget er faldet sådan ud, at Vermund ikke kan gøre hverken til eller fra. Det er en svær position at bevare optimismen i. Til gengæld har partiet levet så længe nu, at de har fået etableret sig med partiorganisation, hovedkvarter og infrastruktur. Den reelle udfordring bliver derfor at bevare relevansen og aktualiteten. Skærmtid bliver der næppe meget af.


Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Til gengæld kan fire år på Borgen betyde, at partiet kommer længere i processen med at blive et “acceptabelt” parti. Det kommer næppe til at tage lige så lang tid, som det tog Dansk Folkeparti, for selvom mandatfordelingen er rykket mod venstre, så blæser de fremmedfjendske vinde hårdere end før. I den kontekst er det vigtigt at huske, at selvom Vermund fremstår mindre rabiat end Paludan, så er Nye Borgerlige stadig et parti, hvor lokalformændene tager imod nynazister med åbne varme, hvor folketingskandidaterne deler propaganda fra nyfascister, et parti hvor det er legitimt at håne druknede flygtninge og hvor personer fra det alleryderste højre let gør karriere (I, II, III).
Fra stemmeboksen til gaden?
Et andet aspekt, som den antifascistiske bevægelse bør været meget opmærksomme på, er, at valget kan skubbe til den gadeaktivistiske højreradikale bevægelse, der især domineres af Generation Identitær og Den Nordiske Modstandsbevægelse, NMR. Erfaringen fra f.eks. Sverige viser, at når det yderste højre har forsøgt sig med parlamentariske projekter, men ikke haft succes, så kan det give et boost til dem, der vil føre politik på gadeplan – ofte med vold og hærværk til følge. Allerede nu kalder NMR til kamp mod Pride-sæsonen og både i Danmark og Sverige har de aktioneret mod LGBT-tilholdssteder.
Stram Kurs’ nederlag i valget kan blive et centralt argument for kampen i stedet skal føres på gaden. Det er vigtigt at have for øje.
Det store billede
Dansk Folkeparti fik en lige venstre. Partiet er voldsomt decimeret og profiler som Martin Henriksen må finde sig noget andet at lave. Desværre sker det næppe, fordi vælgerne har fravalgt DF’s udlændingepolitik, men fordi de fleste andre partier tilbyder cirka samme politik i en anden indpakning.
Vi står i en langvarig højredrejning, der for alvor bliver synlig, når man tænker på, at det er en ‘lettelse’ at kun Nye Borgerlige og ikke Stram Kurs kom ind. Intet peger på, at det grundlæggende racistiske menneskesyn, der præger store dele af dansk politik, snart er fortid.
Valgresultatet giver håb for børnene i Sjælsmark, og det er vigtigt. I det store billede bliver livsvilkårene for racialiserede personer næppe meget bedre de næste fire år.
","Det kunne være værre – men det er rigeligt slemt. Det må være konklusionen på folketingsvalget. Vi analyserer her valgresultatet set med Redox’ briller. Skåret ind til benet: Dansk Folkeparti gik massivt tilbage, Stram Kurs kom ikke ind og Nye Borgerlige nåede kun lige akkurat over spærregrænsen på to procent, selvom mange meningsmålinger placerede dem …
",Redox,['Nyheder']
0,2898,https://redox.dk/nyheder/paludan-kandidat-doemt-for-vold-mod-politiet/,2019-04-17 13:03:41,2019-04-17 13:10:10,Paludan-kandidat dømt for vold mod politiet,"Rasmus Paludan og hans miniparti Stram Kurs får massiv medieopmærksomhed i disse dage som følge af Paludans koranafbrændinger og de medfølgende protester. Men mens Paludan demonstrerer mod dét, han selv kalder “kriminelle samfundstabere”, så er voldsmænd velkomne i hans eget parti. I sidste uge blev en af Stram Kurs’ byrådskandidater dømt for vold mod politiet. Paludan selv forsvarede ham i retten.
Sebastian Skallsø var ved kommunalvalget forrige år kandidat for Stram Kurs til byrådet i Rødovre samt til regionsrådet i Region Hovedstaden. Han har tidligeret poseret med kniv på Facebook, og nu er han også dømt for vold mod politiet.
Slog politimand i hovedet
Sebastian Skallsø er dømt for en episode, der fandt sted i december 2016 i Kastrup på Amager. På vej hjem fra en fest stillede han sig op og tisser i en hæk. Han blev råbt an af en beboer, og de to kom op og skændes. Stemningen blev ifølge vidner i sagen hurtigt dårlig. En nabo, der tilfældigvis er politibetjent, overværede optrinnet. Hendes mand og mandens ven, der også begge er betjente, gik ud og blandede sig.
Skallsø blev af et af vidnerne beskrevet som “påvirket af andet end alkohol, da han var meget opfarende og helt tom i blikket.” De tre betjente forsøgte at få Skallsø og dennes selskab til at forlade stedet. Det efterkom de ikke. To af betjentene trak derfor deres politiskilt, mens den tredje sagde, at han er fra politiet.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Da Skallsø og hans to venner gik fra stedet, råbte de ifølge vidnerne “pansersvin”, “panserbøsse” og “bøssepanser”. En af de tre betjente gik frem mod dem og sagde: “Hvad er det, I ikke har forstået?”. Herefter slog Sebastian Skallsø betjenten med knytnæve i ansigtet. De to andre betjente kom til og Stram Kurs-kandidaten blev anholdt.
I sidste uge faldt der dom i sagen. Sebastian Skallsø fik 30 dages fængsel, der med rettens ord “helt undtagelsesvist” blev gjort betinget, blandet andet fordi sagen har været end to år undervejs. Skallsø skal til gengæld udføre 40 timers samfundstjeneste.
Sebastian Skallsø siger til Redox, at han i dag ikke interesserer sig for politik og ikke har noget at gøre med Stram Kurs. Sebastian Skallsø blev i retten repræsenteret af Stram Kurs’ partileder Rasmus Paludan, der til daglig virker som advokat.
Rasmus Paludan har lovet Redox at kommentere på sagen, men er endnu ikke vendt tilbage.
Sagen blev behandlet ved Københavns Byret i sidste uge, men Redox modtog først den færdigskrevne dom i dag, 17. april. Vi har derfor ikke haft mulighed for at omtale sagen før nu.
","Rasmus Paludan og hans miniparti Stram Kurs får massiv medieopmærksomhed i disse dage som følge af Paludans koranafbrændinger og de medfølgende protester. Men mens Paludan demonstrerer mod dét, han selv kalder “kriminelle samfundstabere”, så er voldsmænd velkomne i hans eget parti. I sidste uge blev en af Stram Kurs’ byrådskandidater dømt for vold mod politiet. …
",Redox,['Nyheder']
0,4389,https://redox.dk/nyheder/kortlaegning-generation-identitaer-talsmandens-sympati-for-vold-og-nazisme/,2022-04-08 03:54:42,2022-04-08 11:55:14,Kortlægning: Generation Identitær-talsmandens sympati for vold og nazisme,"I efteråret 2021 medvirkede Frederik Rye Skov i et interview med netmediet POV International som repræsentant for Generation Identitær (GI). I artiklen tog han klart afstand fra voldelige og totalitære bevægelser:
“Jeg har aldrig kunnet spejle mig selv i den slags grupper eller bevægelser,” lød det med reference til voldelige naziskinheads, der ofte har været brugt som billede på den yderste højrefløj. Frederik Rye Skov sagde i interviewet, at det ”både handler om volden og det, at det tit er antisociale typer, som engagerer sig. Og tit er de tilhængere af en totalitær ideologi, hvilket vi er kritiske overfor.”
Men mens Generation Identitær og talsmanden Frederik Rye Skov jævnligt har gentaget netop dét budskab i medierne, så forholder det sig ganske anderledes, når journalisterne er gået hjem. Redox har nemlig gennemgået talmandens Instagram-profil, og kan nu afsløre, at Frederik Rye Skov mange gange har liket billeder og opslag med nazistisk symbolik, heil-hilsner og voldeligt indhold.
Heil-hilsner, keltiske kors og hooligans
Redox har kortlagt hvilke profiler talsmanden følger på sin offentlige Instagram-profil og hvilke opslag han har liket på det sociale medie.

Keltisk kors
Det keltiske kors er, sammen med hagekorset, det mest anvendte symbol inden for de fascistiske bevægelser. Det er i modsætning til mange andre fascistiske symboler ikke direkte er hentet fra Nazityskland. Symbolet er udbredt blandt nynazister og andre højreekstremister i især USA og Europa. I Danmark bruges det især har været brugt den nazistiske hooligangruppe, White Pride.


Gennemgangen viser, at Frederik Rye Skov har liket en lang række opslag med direkte nazistisk, racistisk og voldsforherligende indhold. Den nyfascistiske organisations Generation Identitærs talsperson følger blandt andet en lang række profiler tilhørende europæiske højreradikale aktivister, bevægelser og hooligangrupper.
Blandt de opslag som Frederik Rye Skov liker er blandt andet adskillige fotos af både bannere og graffiti med det keltiske kors – et symbol, der de seneste årtier primært har været brugt af nynazistiske og fascistiske grupperinger.
Frederik Rye Skov har også liket flere historiske fotos af store folkemængder, der gennemfører fælles heil-hilsner. Et af billederne følges af et citat fra den rumænske fascistleder Corneliu Codreanu. Det lyder: “We will kill in ourselves a world in order to build another a higher one reaching to the heavens”.







En heilende folkemængde ved begravelsen af Ion Mota og Vasile Marin. Ion Mota var næstformand i den fascistiske milits Jerngarden, Vasile Marin var politiker og medlem af samme bevægelse. Begge døde i kamp under den spanske borgerkrig, hvor de kæmpede på Francos side.
Citatet under billedet stammer fra fascistlederen Codreanu.







Heil-hilsner fra folkemængden. Billedet er fra Rom i 2014.







Opslag fra den tidligere White Pride-leders instagram-profil.







Yderligere et opslag fra den tidligere White Pride-leders instagram-profil.





Prev
 1of4
Next



Frederik Rye Skov fulgte også i en periode et tidligere ledende medlem af den nazistiske hooligangruppe White Pride fra Århus. Denne bragte på sin Instagram-profil en række historiske opslag om den nazistiske hooligangruppe – og adskillige af dem har kastet likes fra Generation Identitærs talsperson af sig.
Sidst, men ikke mindst, har Frederik Rye Skov jævnligt liket opslag fra Claus ‘Boatsinker’ Christensen, der er en nøglefigur i den danske alt-right bevægelse. Som Redox’ afslørede sidste sommer stod Claus ‘Boatsinker’ Christensen bag det antisemitiske website Dagens Blæser og podcasten Radio §266b. De rundhåndede likes er fortsat efter Redox afslørede den antisemitiske bagmands identitet.
Sympati med voldelig fransk fascist
Generation Identitærs talsmand udviser også sympati for europæiske fascister og deres voldelige aktiviteter.
I december 2021 blev den franske fascistleder Marc de Cacqueray-Valménier fra organisationen Zouaves Paris (ZVP) anholdt. Det skete i forbindelse med, at gruppen angreb en antiracistisk demonstration. Få dage senere annoncerede den franske indenrigsminister, at han ville arbejde for at forbyde gruppen, blandt andet på baggrund af det voldelige overfald.
I dagene efter overfaldet og anholdelsen lagde flere fascistiske grupper solidaritetserklæringer online, der udviste støtte til ZVP og gruppens leder. Det bakkede Frederik Rye Skov op om med et like på Instagram.







Støtteopslag for fascistgruppen ZVP.







Støtteopslag for fascisten Marc de Cacqueray-Valménier.





Prev
 1of2
Next



ZVP var i forvejen berygtet for at begå voldelige overfald på politiske modstandere. I sommeren 2021 stod gruppen bag et andet angreb. Det var rettet mod et værtshus, der er kendt som tilholdssted for antifascister. Under angrebet var fascistgruppen bevæbnet med blandt andet baseballbats og tåregas. Marc de Cacqueray-Valménier er efterfølgende blevet idømt ét års fængsel for sin deltagelse i angrebet på værtshuset.
I januar 2022 blev ZVP opløst og gjort forbudt af de franske myndigheder.
Græske nynazisters voldelige overfald
Frederik Rye Skov var også solidarisk, da græske højreekstremister i september 2021 gik til angreb på venstreorienterede i Thessaloniki. En gruppe græske venstrefløjsaktivister demonstrerede til støtte for universitetsansatte, der har en faglig konflikt. På videoer kan man se en gruppe sortklædte mænd storme ud af en universitetsbygning og under hujende kampråb gå til angreb på de venstreorienterede demonstranter.
Dagen efter det voldsomme angreb blev der afholdt endnu en venstreorienteret demonstration, denne gang for at vise sympati med ofrene for det højreradikale overfald. Endnu en gang gik sortklædte højreekstremister til angreb på demonstranterne, denne gang med køller og knive. De kastede desuden flasker og brandbomber efter venstrefløjsdemonstranterne. Seks angribere blev anholdt og flere af angriberne heilede, mens de blev filmet.

På instagram lagde profilen ‘Hellenic Resistance’ en video af det første angreb online, hvor man kan se de højreradikale overfalde venstrefløjsaktivisterne. Den video likede Frederik Rye Skov. Han har også liket en række andre opslag fra profilen, der er knyttet til Gyldent Daggry-bevægelsen.
Ingen kommentarer fra Generation Identitær
Redox har forelagt Frederik Rye Skovs mange likes på opslag om nazisme og vold for både ham selv og for organisationen Generation Identitær.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Ingen af parterne har reageret trods flere henvendelser.
Generation Identitær har tidligere overfor Redox udtalt, at de er tilhængere af demokrati og modstandere af fascisme og nazisme.
","I efteråret 2021 medvirkede Frederik Rye Skov i et interview med netmediet POV International som repræsentant for Generation Identitær (GI). I artiklen tog han klart afstand fra voldelige og totalitære bevægelser: “Jeg har aldrig kunnet spejle mig selv i den slags grupper eller bevægelser,” lød det med reference til voldelige naziskinheads, der ofte har været …
",Redox,['Nyheder']
0,2318,https://redox.dk/nyheder/hojreradikal-anholdt-trusler-om-skoleskyderi/,2018-04-16 10:34:38,2018-07-20 22:46:13,Højreradikal anholdt for trusler om skoleskyderi,"Tidligere mandag fortalte flere medier, blandt andet Ekstra Bladet og TV2, at en 22-årig mand var blevet anholdt af et massivt politiopbud, der ifølge øjenvidne blandt andet talte finskytter.
Årsagen til anholdelsen var, at han var blevet bortvist fra sit gymnasium i Ishøj og i den forbindelse havde sagt sætninger, der havde givet personalet grund til at frygte at han ville gennemføre et skoleskyderi. Klokken 14.16 mandag postede han på Facebook: “Stilheden før stormen.” Tre kvarter senere var han anholdt ved sit hjem nær gymnasiet.
Jérémy Meilhac (med rød kasket) ses her ved et valgkampsarrangement for partiet Stram Kurs på Christianshavns Torv i oktober 2017. (Foto: Researchkollektiv Redox)
Redox kan nu afsløre, at den anholdte, der tirsdag fremstilles i grundlovsforhør med henblik på varetægtsfængsling, er Jérémy Meilhac. Den 22-årige er det seneste års tid blevet en del af den højreradikale bevægelse. I oktober var han f.eks. ude og dele løbesedler ud sammen med partiet Stram Kurs, der har advokaten Rasmus Paludan i spidsen. På facebook har han også ytret sympati for Nye Borgerlige og delt materiale fra den fascistiske organisation Identitær.
Han lægger ikke fingre i mellem:
“Hvad man kan drive de uvidende masser med til i dag er utroligt. En stor krig imellem den hvide race, imens at masseindvandringen fortsætter. Stille og roligt for at udskifte os, imens vi dræber vore egne for staten og eliten, Så strømmer nye befolkningsgrupper til som der hovedsageligt stemmer rødt. Jeg er snart kun national sindet for respekten for mine forfædre.”
I sidste uge delte flere højreradikale blogs en anonymiseret beretning, skrevet af Jérémy Meilhac, hvor han beklager sig over over ‘muslimerne’ på gymnasiet, som han mener ‘opfører sig som om de ejer skolen’. Den blev delt på Facebook og i et kommentarspor skrev Jérémy Meilhac i lørdags: “Det stille flertal er med os. Lad os inspirere dem.”
Trods flere forsøg har det ikke været muligt at få en kommentar fra Rasmus Paludan.
","Tidligere mandag fortalte flere medier, blandt andet Ekstra Bladet og TV2, at en 22-årig mand var blevet anholdt af et massivt politiopbud, der ifølge øjenvidne blandt andet talte finskytter. Årsagen til anholdelsen var, at han var blevet bortvist fra sit gymnasium i Ishøj og i den forbindelse havde sagt sætninger, der havde givet personalet grund …
",Redox,['Nyheder']
0,690,https://redox.dk/nyheder/nye-borgerlige-top-presser-rasmus-paludan-ud/,2017-02-11 13:33:53,2017-10-20 11:14:59,Nye Borgerlige-top presser Rasmus Paludan ud,"Torsdag afslørede Redox, at Nye Borgerlige i København havde valgt advokaten Rasmus Paludan som kandidat ved efterårets kommunalvalg. Men blot et døgn senere var kandidaturet skrottet og partimedlemskabet stoppet. Det sker ifølge Paludan selv efter indblanding fra partitoppen.
På den borgerlige debattør Amalie Lyhnes Facebookvæg var historien fredag til debat. Her fortalte flere fra Nye Borgerlige om hændelsesforløbet.
“Rasmus var for en meget kort tid medlem og havde med Københavns vælgerforening snakket om at ville stå på listen som kandidat til KV. I går havde Rasmus så en drøftelse med ledelsen omkring diverse udtalelser, der efterfølgende har betydet, at Rasmus ikke længere er medlem af partiet,” lød det fra Mikkel Bjørn Sørensen, der er hovedbestyrelsesmedlem i Nye Borgerlige.
Thomas Køhler, der også er kandidat for Nye Borgerlige ved valget, skrev: “Rasmus blev godkendt som kandidat, da vi havde GF 28. januar. Det bekræftede jeg, da jeg blev ringet op i går. Jeg sagde også, at jeg ikke ville kommentere den pågældende tale, som jeg på det tidspunkt ikke kendte indholdet af endnu. Og nu er Rasmus som sagt ikke medlem længere.”
Partiformand Pernille Vermund skriver: “Rasmus har i dag meldt sig ud af partiet, da de holdninger, han udtrykker, ikke stemmer overens med partiets holdninger.”
I dag lørdag forklarer Rasmus Paludan sig selv i tråden: “Jeg var i Radio24syv i går eftermiddag, hvor jeg forklarede sagens rette sammenhæng efter bedste evne, jf. dette link. Jeg blev OPFORDRET til at stille op af vælgerforeningen i København. Flere gange. Det var ikke noget, som jeg selv søgte. Thomas Køhler, som jeg i øvrigt fejrede nytår med i hans lejlighed for 5 uger siden, stemte også for mit kandidatur, da jeg enstemmigt blev opstillet på vælgerforeningens generalforsamling den 28.1.2017. Jeg har givetvis holdninger, som er mere realistiske og baseret på mere viden end folketingssuppleanten Vermunds, men der er intet i min dystopiske tale (som jeg forklarer i radioen), der strider imod Nye Borgerliges principprogram. Jeg føler mig rigtigt godt til rette i Dansk Samling og ønsker naturligvis NB (De Konservative nr. 2) held og lykke med det hele. Som jeg ser det, så er alle glade for forløbets konklusion.”
Fredag medvirkede Rasmus Paludan som nævnt i Radio24syv. Her forklarede han, at talen ved For Frihed-demonstrationen i oktober sidste år, som balladen handler om, ikke skulle ses som en politisk tale, men som et kunstværk. Ved samme lejlighed gav han udtryk for, at det var partiets top, der var årsag til, at han nu har meldt sig ud.
Rasmus Paludan har nu meldt sig ind i Dansk Samling. Det lille parti har endnu ikke annonceret om de stiller op ved efterårets kommunalvalg.
Læs også Redox’ portræt af Rasmus Paludan.
","Torsdag afslørede Redox, at Nye Borgerlige i København havde valgt advokaten Rasmus Paludan som kandidat ved efterårets kommunalvalg. Men blot et døgn senere var kandidaturet skrottet og partimedlemskabet stoppet. Det sker ifølge Paludan selv efter indblanding fra partitoppen. På den borgerlige debattør Amalie Lyhnes Facebookvæg var historien fredag til debat. Her fortalte flere fra Nye …
",Redox,['Nyheder']
0,4274,https://redox.dk/nyheder/ny-bog-paa-gaden/,2021-12-13 12:22:48,2021-12-13 12:23:50,Ny bog på gaden,"Du kan nu endelig få fingrene i ‘Se til højre’, der udkommer i dag. Vi har knoklet hårdt for at korte 40 års højreradikal historie ned til 216 fotofyldte sider. Vi er stolte af resultatet: en grundbog om den organiserede racisme i Danmark.
Bogen fortæller gennem ni rigt illustrerede kapitler om vigtige epoker for den yderste højre i Danmark. Den starter i firserne med opstarten af Den Danske Forening og genopstarten af DNSB og slutter i nutiden med fremvæksten af Stram Kurs, Den Nordiske Modstandsbevægelse og Generation Identitær.
Du kan få fat i bogen på flere måder:
– Du kan købe den i Spidsroden (Prins Jørgens Gade 14) på Nørrebro, de har den til salg allerede. Den koster 250 kroner.
– Du kan bestille den lige her for 250 kroner, så sender vi den til dig.
– Du kan få bogen gratis, hvis du melder dig ind i vores støtteforening Støttekollektivet. Det gør du her.
","Du kan nu endelig få fingrene i ‘Se til højre’, der udkommer i dag. Vi har knoklet hårdt for at korte 40 års højreradikal historie ned til 216 fotofyldte sider. Vi er stolte af resultatet: en grundbog om den organiserede racisme i Danmark. Bogen fortæller gennem ni rigt illustrerede kapitler om vigtige epoker for den …
",Redox,['Nyheder']
0,604,https://redox.dk/nyheder/danish-defence-league-bag-haervaerk-mod-valgplakater/,2013-11-06 22:47:48,2017-10-04 12:35:35,Danish Defence League bag hærværk mod valgplakater,"Onsdag aften opdaterede Danish Defence League (DDL) deres Facebook profil med et billede af en person, der, iført en DDL-trøje, stod oven på en bunke valgplakater fra Enhedslisten og Kommunisterne.
Billedeteksten lyder:
“Som lovet fortsætter aktivister med tilknytning til DDL med, at ryde op i de københavnske gade under parolen ” Kommunisme fri by” (…) Fortsæt det kommunistpræventive arbejde. Ryger der et par radikale ned ved samme lejlighed skal det ikke fortrydes, beklages eller angres”.
Danish Defence League er en undergruppe af den engelske antimuslimske organisation English Defence League, og blev kendt i Danmark i 2012 i forbindelse med, at de gennemførte en international demonstration i Aarhus. De har tidligere været indvolveret i hærværk mod en moské i Nakskov i 2011.
","Onsdag aften opdaterede Danish Defence League (DDL) deres Facebook profil med et billede af en person, der, iført en DDL-trøje, stod oven på en bunke valgplakater fra Enhedslisten og Kommunisterne. Billedeteksten lyder: “Som lovet fortsætter aktivister med tilknytning til DDL med, at ryde op i de københavnske gade under parolen ” Kommunisme fri by” (…) …
",Redox,['Nyheder']
0,2334,https://redox.dk/nyheder/svensk-terrororganisation-etablerer-sig-i-danmark/,2018-05-09 10:49:17,2020-10-05 23:13:08,Svensk terrororganisation etablerer sig i Danmark,"De har prøvet før, men fejlet. Denne gang er det gået anderledes. Nordiska Motståndsrörelsen har det seneste halve år etableret sig i Danmark og har nu tre aktive lokalafdelinger. Opstartsprocessen har dog haft bump på vejen og flere udskiftninger i ledelseslaget. Vi tegner et portræt af den danske afdeling, hvis svenske moderorganisation af eksperter beskrives som terrorister.
Vi starter dog med at skrue tiden tilbage til 2013. Efter Jonni Hansen i 2010 havde forladt formandsposten i DNSB, og Daniel Carlsen kort efter skred med de fleste aktive medlemmer, var DNSB en skygge af sig selv. I stedet voksede Danskernes Parti, der havde gemt hagekorset væk under jakkesættene. Det efterlod et tomrum for dem, der var på jagt efter åben, traditionel nationalsocialisme.
Det forsøgte Henrik Jarsbo at gøre noget ved. Som mangeårigt medlem af DNSB havde han haft kontakt med Svenska Motståndsrörelsen (SMR), som den svenske afdeling dengang hed. I en overgang havde DNSB og SMR nemlig samarbejdet, f.eks. i forbindelse med DNSB’s Hess-march i Kolding i 2007. Jarsbo havde sidenhen besøgt flere af SMR’s aktiviteter. Forbindelsen havde altså eksisteret i en årrække.
Jarsbo gik derfor forrest i forsøget på at opstarte en dansk afdeling af SMR. Udover opsætning af klistermærker og oversættelse af svenske artikler til dansk blev det dog ved forsøget. Projektet gled ud i sandet til den svenske ledelses store irritation. Tilliden til Henrik Jarsbo forsvandt, og i 2015 blev forsøget officielt droppet.
Den svenske ledelse i Nordiska Motståndsrörelsen (NMR), som organisationen skiftede navn til i 2016, var derfor mere forsigtige, da der der sidste år kom optræk til en ny dansk afdeling
Youtube-fænomener og politivold
Den 6. september 2017 annoncerede NMR, at de ville genstarte den danske afdeling og relancerede hjemmesiden, der siden 2015 havde været inaktiv. I annonceringen lød det blandt andet, at “vi nu aktivt søger stolte danske mænd og kvinder som vil hjælpe til i kampen for at redde vort folk”. Den svenske ledelse opfordrede sympatisører til at søge om medlemskab i organisationen.
Genstarten skete ifølge Redox’ oplysninger efter et møde i Sverige, hvor en lille gruppe unge danske nynazister mødte den svenske NMR-leder Simon Lindberg. Danskerne kom fra Youtube-kanalen ‘Guardians of Scandinavia’, der blev drevet af fire unge mænd fra Fyn, Nordsjælland og Vestjylland. Ingen af dem har tidligere været aktive på den yderste højrefløj, men en af dem har en fortid i Konservativ Ungdom. Det lykkedes dem at overbevise Simon Lindberg om, at de var kompetente til at drive en dansk aflægger af NMR under navnet Den Nordiske Modstandsbevægelse (NMB).
De var dog ikke alene. Fra København blev flere tidligere medlemmer af Dansk Front involveret, og fra Lolland blev J.H., en mand i trediverne, udpeget til en central rolle i gruppen. Sympatisører, der tog kontakt til organisationen med henblik på medlemsskab, fik besked om, at der i løbet af efteråret 2017 ville blive afholdt et informations- og rekrutteringsmøde.
Forud for det møde skulle den danske inderkerne til Göteborg i Sverige for at deltage i NMR’s stort anlagte march mod “landsforrædere” lørdag den 30. september. Trods ambitioner om 1.000 deltagere samlede marchen kun 3-400 personer. Omkring 20 nazister, herunder lederen Simon Lindberg, blev anholdt efter et voldeligt sammenstød med politiet.
Bedre gik det ikke for de danskere, der havde tænkt sig at deltage i demonstrationen. Om morgenen krydsede en dansk bil Øresundsbroen, hvor den blev stoppet af de svenske myndigheder, der ville undersøge bilens pasagerer. Det forløb dog ikke fredeligt. I bilen sad blandt andet J.H., der blev anholdt og sigtet for at have sparket en betjent i hovedet. Han har selv forklaret, at det var politiet, der anholdte ham på grund af en misforståelse og derefter udsatte ham for vold. Han har ifølge Redox’ oplysninger været indlagt på et hospital i Skåne til behandling for de skader, han fik under anholdelsen, der bl.a. skal have kostet ham tre brækkede ribben, et brækket ben og en punkteret lunge. De andre danskere droppede efter anholdelsen planen om at køre til Göteborg.
Tre lokalafdelinger
Episoden på broen var dog ikke den eneste, der svækkede opstartsprocessen. I december 2017 gik flere af de unge nynazister fra kredsen omkring Guardians of Scandinavia-kanalen ud med en hård kritik af NMR’s svenske ledelse i en video på Youtube. De oplyste ved samme lejlighed, at de havde forladt organisationen. I videoen kaldte de flere af de andre danske aktivister for dovne, fortalte at J.H. havde forladt organisationen og kritiserede også de svenske NMR-medlemmer.
Måneden inden havde flere af svenskerne været i Danmark for at gennemføre opstartsmødet med de sympatisører, der var interesserede i at blive aktive. Selvom de unge Youtube-aktivister skred og smækkede med døren, så resulterede mødet alligevel i at etableringsfasen rykkede et stort skridt fremad. I december begyndte den danske afdeling for alvor at lave aktioner, hvor de f.eks. opsatte plakater og klistermærker eller uddelte løbesedler i postkasser. Den første større aktion var et bannerdrop med grønne røggranater, NMR’s farve, henover en motorvejsbro ved Århus.
Ved opstartsmødet i november deltog en række centrale svenske NMR-medlemmer. Her ses den voldsdømte svenske nazist Tobias Malvå, i selskab med en gruppe svenskere iført deres officielle NMR-jakker, på en dansk resturant efter mødet. (Foto: Privat)
I januar i år var inderkernen i Sverige, hvor NMR afholdt de såkaldte ‘aktivistdage’. Fra København deltog f.eks. Rene Duedam, der har været aktiv i både Dansk Front, Danmarks Nationale Front og Blood & Honour. Fra Jylland deltog blandt andre Jacob Vullum Andersen, der tilhører inderkernen i den danske afdeling.
Siden bruddet med Guardians of Scandinavia og J.H. er organisationen vokset støt. Adskillige gange ugentligt offentliggøres nye ‘kamprapporter’, hvor aktivister har været ude med klistermærke eller løbesedler. Det skyldes blandt andet, at mange, der søger om medlemskab, skal gennemføre propagandaomdelinger, før de kan komme i betragtning til et medlemskab.
I skrivende stund har NMR tre lokalafdelinger i Danmark, der i deres egen terminologi kaldes ‘reder’. Rede 1 dækker København og Østdanmark, og den tæller blandt andre de ledende figurer René Duedam og Martin Durvad. Rede 2 dækker område Fyn samt Jylland syd for Århus, mens Rede 3 er Jylland nord for Århus.
Aktiviteterne stopper dog ikke ved propagandaspredning. I forbindelse med årsdagen for besættelsen af Danmark 9. april samledes NMR og besøgte blandt andet Mindelunden i Kongensbro. Mindelunden er oprettet til minde om de danskere, der kæmpede på tysk side under Anden Verdenskrig. Den danske afdeling deltog også i NMR’s 1. maj-demonstration i Ludvika i Sverige i år.
Ved NMR’s 1. Maj demonstration i den svenske by Ludvika i år deltog en gruppe danske medlemmer. Det var dog kun tre af de ledende medlemmer, (fra venstre) Kristian Niss, Jacob Vullum Andersen og Martin Tillebæk Durvad der var uniformeret. (Foto: Researchkollektivet Redox)
Vold og terror
NMR er stadig en ny gruppe i Danmark og har først og fremmest været aktive med løbesedler og klistermærker. Men ser man på den anden side af sundet, er det tydeligt, at værktøjerne kan være meget voldsomme. Medlemmer af NMR har stået bag drab og drabsforsøg, våbenlagre, angreb på antiracistiske demonstrationer, brandattentater og bombeangreb mod politiske modstandere og flygtninge.
“Det er definitivt en terrorgruppe. Dels hvad gælder ideologien; at de vil styrte demokratiet og indføre et nationalsocialistisk styre, dels at de har paramilitære aktiviteter og våbenlagre. Det bliver mest tydeligt efter hændelserne i Göteborg, hvor tre personer med koblinger til NMR ville sprænge en flygtningelejr. De lever op til kravene for at være en terrorgruppe,” har Magnus Ranstorp fra den svenske Försvarshögskolan tidligere sagt til magasinet ETC.
Hverken René Duedam, Kristian Niss, Martin Tillebæk Durvad eller Jacob Vullum Andersen har ønsket at udtale sig til Redox.
Du kan læse mere om NMR’s mange voldelige angreb i Redox’ portrætartikel af organisationen fra sidste sommer.
","De har prøvet før, men fejlet. Denne gang er det gået anderledes. Nordiska Motståndsrörelsen har det seneste halve år etableret sig i Danmark og har nu tre aktive lokalafdelinger. Opstartsprocessen har dog haft bump på vejen og flere udskiftninger i ledelseslaget. Vi tegner et portræt af den danske afdeling, hvis svenske moderorganisation af eksperter beskrives …
",Redox,['Nyheder']
0,2621,https://redox.dk/nyheder/nye-borgerlige-nynazister-er-velkomne/,2019-01-21 10:42:24,2019-01-21 11:06:29,10 ud af 10 kredsformænd i Nye Borgerlige: Nynazister er velkomne i partiet,"For vi kan godt huske, hvordan det gik med Glistrup. Han var jo skidegod, han sagde jo de ting, der var rigtige, ikke også? Men han havde jo en skidt måde at få det sagt på, og derfor var der få, der lyttede, og det er jo ærgerligt. Så derfor kan man sige, vi er jo sateme nødt til at holde stien ren og sige det på den pænest mulige måde, ikke også? Og derfor kan vi såmænd godt mene, at der skal ske noget mere, ikke også? Men det skal vi sådan passe på med ikke at sige alt for åbenlyst. Du er med på hvad jeg siger, ikke også?
 
Sådan lød det, da Redox under dække kontaktede Bjarne Jørgensen, der er formand for Nye Borgerlige i Frederikshavn.
”Jeg tror heller ikke i bund og grund, der er den store forskel (på Danskernes Parti og Nye Borgerlige, red.), vi prøver bare på ikke at lyde så ekstreme,” sagde kredsformanden også.

Dokumentation: Her er nynazisterne velkomne
Her kan du høre de ti telefonsamtaler, hvor Redox’ journalister udgiver sig for at være Nye Borgerlige-sympatisører. 



 


 

Anton Kudsk, Haderslev
Bjarne Jørgensen, Frederikshavn
Frank Danslev, Greve
Jane Ditlevsen, Odense
Jens Knudsen, Køge
Jesper Riis, Brønderslev
Mikael De Fries Jensen, Herning
Per Jensen Sørensen, Ballerup
Ulla Kokfelt, Helsingør
Verny Krog, Næstved

 


I fire af samtalerne er journalistens stemme forvrænget af sikkerhedshensyn. Stemmeforvrængningen overlapper enkelte steder, fordi de to parter i telefonsamtalen taler samtidig.

Meldingen er ikke enestående. En rundringning til ti tilfældigt udvalgte formænd for Nye Borgerliges kredsforeninger afdækkede nemlig, at tidligere medlemmer af det nynazistiske Danskernes Parti var velkomne alle steder.
Redox har under dække af at være en sympatisør, der gerne ville være aktiv i Nye Borgerlige, ringet rundt til lederne af ti afdelinger. Under samtalerne har Redox’ journalister nævnt, at de har en fortid i det nynazistiske Danskernes Parti, der blev styret af Daniel Carlsen. Samtlige ti kredsformænd meddelte, at det ikke var en hindring for at blive aktiv i Nye Borgerlige.
De ti kredsformænd repræsenterer Nye Borgerliges afdelinger i Frederikshavn, Ballerup, Helsingør, Køge, Herning, Næstved, Haderslev, Brøndslev, Odense og Greve.
To af kredsformændene, Ulla Kokfelt fra Helsingør og Anton Kudsk fra Haderslev, er desuden folketingskandidater.
Det sker til trods for, at Pernille Vermund flere gange har taget afstand fra Danskernes Parti.
Da DR i september 2016 spurgte partilederen om hun tog afstand fra det nynazistiske parti svarede hun:
“Jeg har samme foragt for nazisme og nynazisme, som jeg har for islamisme, kommunisme og andre totalitære styreformer.”
Et par uger tidligere havde hun til Berlingske sagt:
“Når valget er udskrevet, er jeg ikke herre over, hvem der stemmer på Nye Borgerlige og af hvilke årsager. Men jeg tror, det kan være meget godt at få sat foden ned og gøre det tydeligt, at vi ikke er Danskernes Parti.”
“Ingen synlige hagekors”

En af de kredsformænd, vi snakkede med, var Anton Kudsk fra Haderslev-kredsen. I samtalen lød det blandt andet sådan her:
Redox-journalist: ”En af grundene til at jeg også ringer, det er fordi jeg har en politisk fortid. Jeg vil nødig lave ballade, men jeg har været aktiv i Danskernes Parti, dengang det fandtes. De blev lukket ned sidste sommer, og jeg vil gerne være aktiv igen og så ville jeg lige sikre mig, at det ikke giver en masse problemer, hvis jeg nu vil være aktiv i Nye Borgerlige.”

Inspiration fra Ekstra Bladet
Projektet er inspireret af den rundringning, som Ekstra Bladet i sommeren 2006 lavede til en række lokalformænd i Dansk Folkeparti. Avisen ringede til 13 af slagsen og udgav sig for at være medlem af enten nazipartiet DNSB eller den nynazistiske organisation Dansk Front, der gerne ville være medlem af Dansk Folkeparti. Syv af de tretten lokalformænd takkede dengang ja til støtte fra medlemmer af de nazistiske grupper. Det ledte til at flere af lokalformændene blev ekskluderet. Du kan læse Ekstra Bladets serie her.

Anton Kudsk: ”Jeg vil ikke sige, at det kan give problemer, og jo det kan det selvfølgelig godt, for nu kender jeg også nogen af dem, der var med i Danskernes Parti. Så hvis du har tydelige hagekors tatoveret i panden eller på halsen..”
Redox-journalist: ”Altså jeg har været helt menig medlem og man kan ikke finde noget om mig på internettet, altså jeg har bare været medlem, jeg har ingen tatoveringer eller noget som helst, så det er meget stille og roligt.”
Anton Kudsk: ”Fordi, det er dét, hvis du har synlige hagekors i panden eller på halsen, så kunne det måske godt gå hen og give nogle problemer, hvis du er ude og snakke Nye Borgeliges sag.”
Redox-journalist: ”Ja, det er klart.”
Anton Kudsk: ”Men ellers så kan jeg ikke se, at det er noget problem, fordi det vi gør, når vi er ude, det er jo, jamen, vi kan jo vores politik, og det er den vi snakker, også selvom der er noget, der prøver at få os op i et højere niveau, hvor vi ikke er politisk, der holder vi os inden for rammerne, og det er vi især nødt til, fordi vi er nye.”
Danskernes Parti – nazisternes arvtagere
Danskernes Parti, som Redox’ journalister hævdede at have fortid i, da de ringede til kredsformændene, var et nynazistisk parti, der eksisterede fra 2011 til 2017.
Det nynazistiske parti blev stiftet af Daniel Carlsen i 2011. Kort forinden var han brudt ud af nazipartiet DNSB, efter Jonni Hansen var stoppet som formand. Daniel Carlsen trak langt hovedparten af nazisterne med over i sit nye parti. Da han lancerede det, sagde han til Ritzau: “Vi vil modernisere DNSB, så man kan ikke sige, at det er et konkurrerende parti. Jeg har jo heller ikke skiftet politisk holdning i løbet af en nat.”
Partiet var opbygget efter de principper, som Adolf Hitler skitserede i Mein Kampf og medlemsskaren bestod da også i høj grad af personer, der kom fra enten DNSB eller det nazistiske Danmarks Nationale Front. I 2013 udgav Redox en omfattende rapport, der kulegravede Danskernes Partis aktiviteter, struktur, ledende skikkelser og ideologiske standpunkt. Den kan du læse her.
Pernille Vermund på talerstolen ved Nye Borgerliges landsmøde i 2016. (Foto: Researchkollektivet Redox)
Kredsformand: “Jeg vidste godt det var en provokatør”

Redox har de seneste dage henvendt sig til de ti omtalte kredsformænd for at få en udtalelse.
Anton Kudsk skriver i en email til Redox:

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

“Det er korrekt at jeg fik en henvendelse, og i snakken fortalte han at han havde været medlem af danskernes parti, men at han ikke havde været aktiv, han fortalte endvidere han aldrig havde deltaget i noget i partiet. Jeg forklarede at Nye Borgerlige har et regelsæt, det skal overholdes. Han nævnte ikke at han var nazist, for så var der naturligvis taget afstand til ham.” Redox har stillet ham en række opfølgende spørgsmål om hans fejlagtige gengivelse af samtalen. Dem har han ikke besvaret. Du kan selv høre hele samtalen med Anton Kudsk her.
Jesper Riis fra Brønderslev skriver i en email til Redox: “Ja jeg har også efterfølgende holdt øje med medlemslister for at se om vedkommende meldte sig ind, da jeg allerede i løbet af samtalen blev klar over at det var en provokatør. Han har ikke meldt sig ind. Det var ret nemt at gennemskue.” Han har ikke svaret på Redox’ opfølgende spørgsmål om, hvorfor han i så fald ikke sagde til journalisten, at han var klar over, at denne var ‘provokatør’, og hvorfor han gav grønt lys for, at vedkommende kunne blive medlem trods fortiden i Danskernes Parti.
Mikael de Fries Jensen fra Herning har ikke ønsket at udtale sig til Redox. De resterende syv kredsformænd har ikke reageret på Redox’ gentagne henvendelser for at få en kommentar.
Nye Borgerliges pressechef: Det er useriøs telefonfis
Pernille Vermund har ikke reageret på Redox’ talrige henvendelser på telefon, sms og telefonsvarer. Søndag modtog Redox dog en email fra partiets pressechef Lars Kaaber. Den bringer vi her i sin fulde ordlyd:

Bag om historien: Sådan gjorde vi
28. december ringede Redox til formændene for ti tilfældigt udvalgte afdelinger i Nye Borgerlige. I hver samtale udgav vi os for at være interesseret i at blive aktive i partiet. Undervejs i hver samtale spurgte vi om det ville være et problem, at vi tidligere har været aktive i Danskernes Parti. De fleste af kredsformændene kendte godt til Danskernes Parti og føreren Daniel Carlsen, mens enkelte af dem havde et begrænset kendskab til partiet. Samtlige ti bød os dog velkomne i Nye Borgerlige.
Vi ringede også til otte andre kredsformænd, der enten ikke besvarede opkaldet eller ikke havde tid til at snakke. 

Jeg kan forstå, at I har moret jer lidt ved at lave telefonfis med nogle af vores vælgerforeningsformænd. Det er ret uetisk ikke at præsentere sig ærligt, når man ringer til folk. Men det går I nok ikke så meget op i, så lad bare det ligge.
Nedenfor er to citater af vores politiske næstformand Peter Seier Christensen, som I kan bruge under forudsætning af, at citaterne bliver bragt i deres helhed. Derudover har vi ingen kommentarer til jeres telefonfis.
”Nye Borgerlige er et demokratisk parti, der bygger på danske værdier. Kommunismen og Nazismen, som vi anser som to søsterideologier, ligger diametalt for danske værdier og er derfor på ingen måde forenelige med Nye Borgerliges politik”.
”Vi byder alle medlemmer velkomne, som støtter Nye Borgerliges politik. Medlemmer, som i skrift, tale eller handling optræder udemokratisk og i strid med partiets kerneværdier om demokrati, personlig frihed, ligeværd og retsstatens principper bliver ekskluderet”.
","For vi kan godt huske, hvordan det gik med Glistrup. Han var jo skidegod, han sagde jo de ting, der var rigtige, ikke også? Men han havde jo en skidt måde at få det sagt på, og derfor var der få, der lyttede, og det er jo ærgerligt. Så derfor kan man sige, vi er …
",Redox,['Nyheder']
0,653,https://redox.dk/nyheder/danskernes-parti-hoester-frugterne-af-internationale-kontakter/,2015-12-06 19:41:50,2017-10-20 11:38:28,Danskernes Parti høster frugterne af internationale kontakter,"Ukraine. Sverige. Grækenland. Tyskland. Danskernes Parti og, i særdeleshed, formand Daniel Carlsen var vidt omkring sidste år. Det har givet pote. For det store netværk, der er blevet opbygget, har givet det nynazistiske parti både medieopmærksomhed og styrket dets position på den hjemlige højrefløj.
Læs artikel: Ud og se med Danskernes Parti
2015 startede med rigtigt gode nyheder for partiet. En meget omtalt meningsmåling i Jyllands-Posten viste nemlig, at hver ottende dansker ville overveje at stemme på et parti til højre for Dansk Folkeparti. Undersøgelsen gav Danskernes Parti og konkurrenterne i Dansk Samling en del medieopmærksomhed.
Danskernes Parti brugte bl.a. denne store opmærksomhed til at annoncere, at de gik i gang med at indsamle de 20.000 stillere, der skal til for at blive opstillingsberettiget til Folketingsvalg. Partiets plan var ellers at vente til det blev muligt at indsamle underskrifterne digitalt, men da den digitale løsning trækker ud, har partiet i stedet valgt at samle stillere på traditionel vis.
Franske fascister til folkemøde
Det internationale arbejdes mest tydelige aftryk på Danskernes Parti, var Folkemødet på Bornholm i juni. Danskernes Parti annoncerede i den forbindelse tre møder: Et pressemøde med præsentation af partiets arbejdsprogram for hjemsendelse af indvandrere, et kombineret åbent hus- og debatarrangement med SF’eren Özlem Cekic og et debatmøde med de internationale samarbejdspartnere fra det paneuropæiske parti, Alliance for Peace and Freedom (APF). Danskernes Parti blev optaget som medlemmer af APF i starten af året.
Uheldigvis for Danskernes Parti valgte deres søsterparti og tætteste samarbejdspartner, Svenskarnas Parti (SvP), at nedlægge sig selv dagen før Danskernes Parti offentliggjorde deres deltagelse på Folkemødet. Udover at SvPs leder, Stefan Jacobsson, var en de planlagte talere på Folkemødet, kom en stor del af Danskernes Partis inspiration til projektet netop fra SvP’s deltagelse i Almedalsveckan, den svenske pendant til den bornholmske politikersammenkomst.
Uden Stefan Jacobsson på holdet blev det i stedet den tidligere general Georgios Epitideios, der er medlem af EU-parlamentet for Gyldent Daggry, lederen af det forbudte franske parti l’Œuvre française, Yvan Benedetti, samt Forza Nuovres Europa-Parlamentsmedlem, Roberto Fiore, der skulle repræsentere APF. Danskernes Parti kørte hermed de helt store kanoner i stilling for at sikre maksimal opmærksomhed. Mediestuntet blev dog saboteret af Helle Thorning-Schmidts valgudskrivelse kort før Folkemødet.
Roberto Fiore dukkede trods sin planlagte deltagelse aldrig op på Folkemødet.
Flere veteraner fra 90’erne er blevet aktive i DP. Brian Thygesen (t.h.), der er tidligere medlem af White Pride ses her ved partiets landsmøde udenfor Århus i efteråret 2014. (Foto: Redox)
 
Intern uro i Jylland
Deltagelsen i Folkemødet kastede, trods opmærksomheden, ikke kun positive resultater af sig. Et centralt medlem i partiets nordjyske afdeling, Rene Panduro Mortensen, anklagede nemlig efterfølgende partiet for have prioriteret forkert, da partiet lod Lars Martin Erichsen fra den københavnske afdeling medbringe sin søn på Folkemødet, i stedet for at give pladsen til et aktivt medlem.
Efterfølgende beklagede han sig på Facebook over, at partiet havde et problem med hans rockerfortid, samtidig med at partiet gerne ville bruge både hans hjem og hans hustrus værtshus.
Rene Panduro Mortensen er ikke længere medlem af Danskernes Parti og han er ikke den eneste, der har fundet ud, at partiet ikke nødvendigvis har så højt til loftet, som de reklamerer med.
Den højreradikale facebookdebattør Maj-Britt Krittenstein, blev nemlig bedt af Daniel Carlsen om at melde sig ud. Efter attentatet på Krudttønden og synagogen i Krystalgade i februar blev Krittenstein ekskluderet af Dansk Folkeparti, da det kom frem, at hun efter angrebet havde skrevet på Facebook, at hun håbede, der kom flere angreb, da det ville påvirke udfaldet af folketingsvalget.
Jakob Hartmund Rolandsen (t.h.), der i 90’erne var en del af en gruppe unge nazister i nordsjællandske Helsinge, er også blevet aktiv i Danskernes Parti. (Foto: Redox)
Efter DF-eksklusionen gik der kun få dage før Krittenstein på Danskernes Partis netavis, blev præsenteret som nyt partimedlem. Det holdt dog ikke længe. To måneder senere skrev hun et indlæg på partiets Facebook-side, hvor hun forklarede, at hun havde meldt sig ud fordi “der har været en del virak om mig” og “mine udtalelser kan måske komme til, at skade partiet”. I lukkede fora har hun dog forklaret, at den rigtige årsag til udmeldelsen var pres fra Daniel Carlsen, der mente at hun skadede partiet.
Valdemar Vikingstad fra København, er endnu en af højrefløjsveteranerne der er blevet medlem af DP, ses her ved landsmødet i 2014. (Foto: Redox)
Internationale gæster
Hvor Folkemødet især handlede om at få opmærksomhed i pressen, så har det internationale samarbejde også givet afkast internt i den højreradikale bevægelse herhjemme. Partiets medlemskab af APF-paraplyen har styrket legitimiteten og positionen, som det samlende parti på den raceideologiske del af højrefløjen.
Jens Pühse fra NPD ved landsmødet i 2014 flankeret af Rune Lauritzen (t.v.) og Daniel Carlsen (t.h.). (Foto: Redox)
F.eks. besøgte Nick Griffin, den tidligere leder af engelske BNP, partiets landsmøde i oktober i år, mens der sidste år var besøg fra et højtstående medlem af tyske NPD. Den slags kontakter kan resten af bevægelsen kun drømme om, og derfor cementerer samarbejdet Danskernes Partis rolle overfor de mange smågrupper og uorganiserede aktivister, der siden Dansk Fronts lukning i 2007, har shoppet rundt mellem nye kortlivede organisationer.
Til gengæld er Danskernes Parti også blevet yderligere afgrænset fra den ”pænere” del af den yderste højrefløj. I årets første måneder gik partiets københavnske medlemmer kontinuerligt med i For Friheds (tidl. Pegida) mandagsdemonstrationer i København. Men efter at både Redox og flere større medier havde skrevet om de nynazistiske deltagere, har For Frihed sat stolen for døren og bedt Danskernes Parti om at holde sig væk. Det har – ikke overraskende – resulteret i stor vrede og frustration hos hovedstadens medlemmer af Danskernes Parti.
 
Ledelsen dropper Danmark
Daniel Carlsen har i løbet af 2015 foretaget mange internationale rejser, og endvidere været i flere måneders praktik i Europa Parlamentet hos den tidligere NPD formand, Udo Voigt. Voigt sidder i parlamentet som løsgænger, men er stadig medlem af NPD.
Flere andre ledelsesmedlemmer har valgt at bosætte sig udenfor de danske grænser. Carlsens højre hånd, Rune Lauritzen, er flyttet til Portugal og er i den sammenhæng udtrådt af partiledelsen.
Peter Neerup Buhl blev i 2003 dømt for racistisk propagandavirksomhed ved overtrædelse af straffelovens paragraf 266b, den såkaldte racismeparagraf, for en række udtalelser på sin hjemmeside, i forbindelse med hans kandidatur for FrP. (Foto: Redox)
Til gengæld er ledelsen blevet suppleret af højrefløjsveteranen, Peter Neerup Buhl, fra Den Danske Forening. Han bor i dag i Ekeby udenfor Helsingborg.
Ledelsen består i dag således kun af tre personer, partilederen Daniel Carlsen, Peter Neerup Buhl, der har fået titlen partistrateg, og viceformanden Morten Berg Schjetne.
Vicepartileder Morten Berg Schjetne og byrådskandidat Christina Palmer Berg missede landsmødet i 2014, da de var på bryllupsrejse i Las Vegas. Her ses det sammen ved landsmødet i 2013. (Foto: Redox)
Daniel Carlsen afviser overfor Redox at svare på nogen spørgsmål telefonisk. Han vil kun lade sig interviewe i Berlin.
René Panduro Mortensen har heller ikke ønsket at udtale sig til Redox.
Det har ikke været muligt for Redox at få en udtalelse fra hverken Peter Neerup Buhl, Rune Lauritzen, Morten Berg Schjetne, Christina Palmer Berg, Valdemar Vikingstad, Lars Martin Erichsen, Maj-Britt Krittenstein, Jakob Hartmund Rolandsen eller Brian Thygesen da de ikke har besvaret Redox’ gentagne henvendelser.
Få timer før publiceringen af denne artikel annoncerede Danskernes Parti at partiets ledelse er blevet supleret med endnu et medlem, nemlig det tidligere Dansk Folkeparti-medlem Henrik Petersen.
","Ukraine. Sverige. Grækenland. Tyskland. Danskernes Parti og, i særdeleshed, formand Daniel Carlsen var vidt omkring sidste år. Det har givet pote. For det store netværk, der er blevet opbygget, har givet det nynazistiske parti både medieopmærksomhed og styrket dets position på den hjemlige højrefløj. Læs artikel: Ud og se med Danskernes Parti 2015 startede med …
",Redox,['Nyheder']
0,2226,https://redox.dk/nyheder/nye-borgerlige-til-grisefest-med-kontroversiel-iq-professor/,2017-11-15 12:44:17,2018-07-15 13:07:34,Nye Borgerlige til grisefest med kontroversiel IQ-professor,"6. maj i år havde Nye Borgerlige i Århus inviteret sine partisoldater til grisefest hjemme hos den lokale spidskandidat Thomas Kold. Festen var officielt opreklameret og anbefalet af Nye Borgerlige i Århus. På et billede, som er offentlig tilgængeligt på Thomas Kolds Facebook-side, ses deltagerne ved grisefesten under overskriften ”Festen er i gang”. Foruden Thomas Kold ses også partiets nuværende medlem af byrådet i Århus, Lars Boje Mathiesen, samt flere andre centrale kandidater og medlemmer af Nye Borgerlige. Lars Boje Mathisen har en forhistorie hos Liberal Alliance, som han blev valgt ind i byrådet for inden han forlod partiet til fordel for Nye Borgerlige. Han genopstiller ikke ved valget 21. november.
Helmuth Nyborg er en alsidig mand med et stort netværk. Han har siddet på møde med nazilederen Daniel Carlsen og den tidligere Ku Klux Klan-chef David Duke. Han har været på amerikansk racistkonference. Og så er han venner med Nye Borgerlige.
Foruden de højtstående partimedlemmer i Århus ses også den kontroversielle psykologiprofessor Helmuth Nyborg på billedet. Helmuth Nyborg er ved flere lejligheder blevet beskyldt for at bedrive racebiologisk forskning og hans forskning er blevet beskyldt for at være uredelig. Han blev dog frifundet for sidstnævnte beskyldning i Vestre Landsret.
Helmuth Nyborg er en gammel kending på den yderste højrefløj. Han har igennem mange år plejet sine kontakter med det yderste højre og holdt taler for alt fra nationalkonservative til holocaustbenægtere. I 2011 talte han på et seminar arrangeret af det holocaustbenægtende ”Dansk Selskab for Fri Historisk Forskning” hvor Danskernes Partis leder Daniel Carlsen og den stærkt antisemitiske tidligere leder af Ku Klux Klan, David Duke også deltog.
Ekstra Bladet afslørede i juni 2011 Helmuth Nyborgs forbindelser til nazister, da de bragte billeder af ham i selskab med bl.a. Daniel Carlsen, David Duke og den svenske nazist Björn Björkqvist fra Dansk Selskab for Fri Historisk Forsknings seminar. (Foto: udklip fra Ekstra Bladet)
Sidst Helmuth Nyborg gjorde sig bemærket var den 28. september 2017, hvor han holdt oplæg på Århus Universitet arrangeret af Konservative Studenter. Her fortalte Nyborg b.la. om sin omstridte ”Kold Vinter”-teori, der prøver at forklare, hvorfor nordboere ifølge Nyborg er mere intelligente end folk syd for Sahara. Tidligere i år, i juli, kunne FORSKERforum desuden afsløre, at Nyborg var blandt hovedtalerne på en konference arrangeret af amerikanske racister i American Renaissance (AmRen).
Læs mere om Nyborgs deltagelse i konferencen her.
Det er dog tilsyneladende ikke kun partispidserne i Århus og omegn, der ikke har noget problem med at omgås Helmuth Nyborg. I en kommentar til billedet på Thomas Kolds Facebook-side, skriver partileder Pernille Vermund til sine århusianske partifæller: ”Et fantastisk hold af frihedskæmpere. Tak for jer!!!”
Flere ting tyder på, at Helmuth Nyborg rent faktisk er medlem af Nye Borgerlige. Han er tagget i et Facebookopslag fra partiets årsmøde i oktober i år, og i et opslag fra 2016 skriver han: “Nye Borgerlige forbereder indkaldelse til stiftende generalforsamling i Skanderborg Storkreds snarest. Tid og sted offentliggøres om kort tid i de offentlige medier. Vel mødt. Helmuth Nyborg.”
Thomas Kold fortæller til Redox at Helmuth Nyborg blot er menigt medlem i partiet og bekræfter at han deltog i grisefesten, og uddyber “Vi inviterer bare vores medlemmer til en sommerfest. Skulle vi begynde at undersøge vores medlemmer? Vi har mange idioter der også er blevet smidt ud og vi er ved at rense ud i det, han var der i en time og så gik han igen”. Adspurgt hvordan han forholder sig til Helmuth Nyborgs forbindelser til nazister siger han “Det tager jeg dyb, dyb afstand fra”.
Helmuth Nyborg har ikke ønsket at udtale sig til Redox.
","6. maj i år havde Nye Borgerlige i Århus inviteret sine partisoldater til grisefest hjemme hos den lokale spidskandidat Thomas Kold. Festen var officielt opreklameret og anbefalet af Nye Borgerlige i Århus. På et billede, som er offentlig tilgængeligt på Thomas Kolds Facebook-side, ses deltagerne ved grisefesten under overskriften ”Festen er i gang”. Foruden Thomas …
",Redox,['Nyheder']
0,2549,https://redox.dk/nyheder/odenseforstad-haardt-plaget-af-nazistisk-propaganda/,2018-11-05 08:48:17,2020-10-05 23:10:36,Odenseforstad hårdt plaget af nazistisk propaganda,"I juli fortalte TV2 Fyn, at Odense-forstaden Bellinge var hårdt ramt af nazistisk propaganda fra Den Nordiske Modstandsbevægelse. Nu har byen fået sit første officielle medlem og aktivitetsniveauet fortsætter ufortrødent.
Klistermærker og graffiti
I april år søgte en ung mand optagelse i Den Nordiske Modstandsbevægelse (NMR), der er den danske gren af den svenske naziorganisation Nordiska Motståndsrörelsen. Den dengang 17-årige mand hedder Peter Kjøller Bak og har siden da været meget aktiv. Henover foråret og sommeren har byen løbende været udsat for nazistisk graffiti og opsatte klistermærker med antisemitiske budskaber.
En optælling af nazisternes egne “kamprapporter” viser, at der i år har været fem aktioner med klistermærkeopsætning, to løbeseddelsomdelinger, en plakataktion samt to bannerophængninger – alene i Bellinge. Begge bannerophængninger skete i slutningen af oktober, hvor naziorganisationen har kørt en landsdækkende kampagne med parolen ‘Holocaust er fup’. Det var bannere med denne tekst, der blev hængt op på en bro over en hovedvej samt på forstadens skole.
Ifølge Redox’ oplysninger består optagelsesproceduren i Den Nordiske Modstandsbevægelse blandt andet af et krav om at udføre propagandaaktioner. Derfor er det typisk i områder, hvor der bor et nyindmeldt medlem, at aktivitetsniveauet er højt.
Fra Youtube til svensk nazidemo
Peter Kjøller Bak har baggrund i Konservativ Ungdom. Han kom i 2017 ind i kredsen omkring Youtube-kanalen ‘Guardians of Scandinavia’, som Redox tidligere har omtalt. Samme personkreds havde tæt forbindelse til NMR. Youtube-kanalen lukkede dog efter en konflikt med NMR’s svenske moderorganisation i vinters samt intern konflikt mellem de unge netaktivister.
Peter Kjøller Bak oprettede i stedet sin egen Youtube-kanal under navnet “Danish Legionnaire”. Her laver han f.eks. videoer, der handler om “raceblanding” og om den amerikanske nazibevægelse.
I september i år blev han så officielt medlem af NMR og deltog i organisationens gadeaktion i Svendborg. Ugen inden havde han været i Stockholm, hvor nazister fra alle bevægelsens fire medlemslande skulle demonstrere.
Her ses Peter Bak ved NMR’s demonstration i Stockholm den 25. august 2018. (Foto: Researchkollektivet Redox)
Selvom beboerne i Bellinge gør hvad de kan, for at fjerne den nazistiske propaganda, så ser det altså ud til, at organisationen NMR fortsætter aktiviteterne i byen.
Peter Kjøller Bak har ikke besvaret Redox’ henvendelser.
Opdateret 10. november 2018: Konservativ Ungdoms formand Anders Storgaard oplyser til Redox, at Peter Kjøller Bak blev ekskluderet fra KU på grund af ‘ekstreme holdninger’
Redox bruger forkortelsen ‘NMR’ om Nordiska Motståndsrörelsen, den skandinaviske hovedorganisation, og de enkelte landes afdelinger, selvom NMR er en forkortelse for den svenske udgave af navnet. Det gør vi, fordi NMR-forkortelsen er den mest udbredte. Vi har tidligere forkortet den danske afdeling som NMB, hvilket kun skabte forvirring.
","I juli fortalte TV2 Fyn, at Odense-forstaden Bellinge var hårdt ramt af nazistisk propaganda fra Den Nordiske Modstandsbevægelse. Nu har byen fået sit første officielle medlem og aktivitetsniveauet fortsætter ufortrødent. Klistermærker og graffiti I april år søgte en ung mand optagelse i Den Nordiske Modstandsbevægelse (NMR), der er den danske gren af den svenske naziorganisation …
",Redox,['Nyheder']
0,700,https://redox.dk/nyheder/for-frihed-leder-bakker-op-om-vold-mod-antifascister/,2017-05-10 11:02:45,2017-10-20 11:01:51,For Frihed-leder bakker op om vold mod antifascister,"Billedet i statusopdateringen stammer fra en demonstration i Berkeley, Californien den 15. april, hvor antifascister stødte sammen med en blanding af alt-right demonstranter, heilende nynazister og Trump-støtter. (Screenshot fra Facebook)
Sådan skal venstreradikale se ud!
Bag statusopdateringen fra 21. april i år står en mand, der jævnligt deltager i For Friheds demonstrationer i København. Mandens voldsfantasi har fået 30 likes fra blandt andet For Frihed-lederen Tania Groth samt flere For Frihed-aktivister og adskillige kendte nazister.
Tania Groth har flere gange talt imod vold og udtalt at For Frihed er en fredelig gruppe. Hun har ikke ønsket at udtale sig til Redox om statusopdateringen.
Redox har tidligere bragt en gennemgang af vold og dødstrusler i forbindelse med Pegida og For Friheds demonstrationer. Dengang ville Tania Groth heller ikke forholde sig til dokumentationen.
Artiklen kan læses her: Vold og trusler i For Friheds kølvand
","Sådan skal venstreradikale se ud! Bag statusopdateringen fra 21. april i år står en mand, der jævnligt deltager i For Friheds demonstrationer i København. Mandens voldsfantasi har fået 30 likes fra blandt andet For Frihed-lederen Tania Groth samt flere For Frihed-aktivister og adskillige kendte nazister. Tania Groth har flere gange talt imod vold og udtalt …
",Redox,['Nyheder']
0,3837,https://redox.dk/nyheder/stram-kurs-leder-bag-racistisk-chikane-i-foetex/,2021-01-08 02:06:05,2021-01-27 20:47:44,Stram Kurs-leder bag racistisk chikane i Føtex,"Siden weekenden er en video fra Føtex i Ringsted gået viralt på nettet. I videoen, der er optaget den 2. januar, udøver en person racistisk chikane mod en kvinde iført tørklæde og mundbind.
Redox kan nu afsløre, at manden i videoen sidder i toppen af Stram Kurs’ magthierarki, det er nemlig Kent Nielsen, der sidder i partiets såkaldte ‘rigsledelse’. Det er en anonym Youtube-bruger ved navn ‘Danernes Lys’, der har delt videoen, der efterfølgende er blevet opdateret med en opfordring til at støtte Paludans nye parti Hard Line.
“Pis til et muslimsk land”
I videoen beskylder Kent Nielsen, der også går under navnet Kent Hansen, den tørklædebærende kvinde for at bryde straffeloven ved at bære niqab eller burka. Han siger blandt andet:
“Det er ulovligt at gå i burka i Danmark.”
Flere andre Føtex-kunder blander sig. En siger for eksempel: “Hvad fanden snakker du om, det er sgu da ikke nogen burka,” og opfordrer Kent Nielsen til at blande sig uden om.
Kent Nielsen fortsætter dog og råber:
“Hvis du vil bestemme over folk, så pis til et muslimsk land og bestem over folk. Jeg er kristen, og det er mit land, det her og sådan nogle muslimer som dig får aldrig lov at bestemme over mig, pis hjem til dit islamiske land, hvis du vil bestemme over folk”.
“Muslimbetjent” og “sharialov”
Nogle minutter inde i videoen ankommer en butiksvagt sammen med en Føtex-medarbejder. Kent Nielsen får her besked på at kan handle færdig i ro eller forlade butikken. Den besked falder ikke i god jord hos rigslederen, der svarer:
“Jeg kommer aldrig tilbage til den her lorte butik (…) og jeg køber heller ikke noget her og jeg køber slet ikke noget af ham her muslims..(utydelig endelse, red.)”.
Kent Nielsen bliver efterfølgende bedt om at forlade butikken og bliver eskorteret ud af Føtex i Ringsted under gensidigt skubberi mellem ham og vagten. Herefter postulerer rigslederen, at vagten er muslim og forsøger at opretholde “sharialov” i Danmark. Han siger blandt andet:
“Her møder vi en muslimbetjent som synes, at man skal håndhæve sharialov i Danmark” og “så kommer der en ikkedansk mand, som er ansat i Danmark, til at varetage sharialov i Danmark”.
Karriere i Stram Kurs
Kent Nielsen har været aktiv i Stram Kurs siden starten af 2020, men er hurtigt steget i graderne internt i partiet. Han blev hurtigt en af de faste koranafbrændere under Stram Kurs’ demonstrationer og blev i maj måned udnævnt til rigsleder.
Kent Nielsen, der også går under navnet Kent Hansen, skriver selv på Facebook, at han også er kredsleder for Stram Kurs i Ringsted.
Under Stram Kurs’ udenlandske aktioner i efteråret 2020 var Kent Nielsen en central deltager, der blandet andet var med under partiets demonstration i Malmö i august og stod for koranafbrændingen i Angered udenfor Göteborg den 11. september 2020.
Torsdag aften havde videoen af den racistiske chikane 80.000 visninger på Youtube.
Kent Nielsen har ikke besvaret Redox’ interviewforespørgsel.
 
","Siden weekenden er en video fra Føtex i Ringsted gået viralt på nettet. I videoen, der er optaget den 2. januar, udøver en person racistisk chikane mod en kvinde iført tørklæde og mundbind. Redox kan nu afsløre, at manden i videoen sidder i toppen af Stram Kurs’ magthierarki, det er nemlig Kent Nielsen, der sidder …
",Redox,['Nyheder']
0,612,https://redox.dk/nyheder/racistisk-fiasko-i-korsoer/,2014-01-18 21:40:47,2017-10-04 11:12:12,Racistisk fiasko i Korsør,"Den seneste tids medieskriverier om boligområdet Motalavej i Korsør resulterede i dag i, at omkring 20 racister fra bl.a. Rightwings dukkede op ved byens station for at “Gi´på munden i Korsør”, som André Eiby kalder dagens facebookevent. Et event, hvis eneste tekst er: “Vær voldelige og opfør jer Dansk.”
Den seneste tid har en gruppe uorganiserede racister planlagt at storme boligområdet Motalavej for overfalde personer med anden etnisk baggrund end dansk. Initiativet kommer fra André Eiby, der på nettet går under navnet “Andre Daner” på internettet og er tidligere talsmand for Danish Defence League. Han blev ekskluderet af den daværende ledelse. Trods det optrådte han i dag med DDL-kasket og -tatovering i ansigtet. I en hemmelig facebookgruppe har de planlagt hvordan angrebet skulle finde sted.
André Eiby hævdede at have tilsagn fra 150 deltagere, der ville medvirke. Sådan gik det dog ikke, og Eiby har i stedet påkaldt sig Rightwings vrede. Allerede torsdag aften blev André Eiby upopulær, da han offentligt begyndte at skrive om angrebet på en række åbne Facebookgrupper. Den offentlige omtale medførte at en række medier fredag kunne fortælle om projektet, selvom medierne ikke omtalte de voldelige planer. Her lød det blot, at der var tale om en slags march eller demonstration. Skal man tro Jan Rasmussen, tidligere aktiv i Dansk Front, så var planen dog noget helt andet.

Eiby selv skrev: “Ellers plejer den store gruppe på 8-10 personer (unge indvandrerdrenge, red.) at opholde sig nede ved butikkerne i byen som de også dagligt hærger. Men det kommer vi for at stoppe, og vi gør det med vold og magt på fuld smadder denne ene dag. Ingen påtager sig ansvaret. Ingen kender hinanden. Ingen bliver tilbage. Vi forbeholder os retten til ikke at udtale os hvis det bliver aktuelt, men politiet kan slet ikke magte alle os, de kan jo ikke engang holde styr på deres lokale spejder-drenge, så mon ikke vi får frit spil og frit valg på alle hylder den dag he-he…..DFD.”
Eibys drømme faldt dog til jorden. Politiet sad tungt på både Korsør Station, hvor racisterne skulle samles samt på hele Motalavej. Det betød at André Eiby, to biler med maskerede unge mænd fra Rightwings samt en håndfuld uorganiserede racister ikke kunne gøre som planlagt.
Gruppen mødtes i forhallen på stationen, hvor de havde fået tilladelse af politiet til at gennemføre en gående demonstration. Det var de dog ikke interesserede i, og efter lidt venten gik gruppen i opløsning. De fleste af deltagerne gik til deres biler, og nogle af dem kørte kort forbi Motalavej, men gik ikke ud i boligområdet, der var belejret af politiet. De forlod herefter Korsør. André Eiby blev stående alene tilbage på stationen, hvor han gav interview til TV2. Herefter gik han til Motalavej, hvor han blev anholdt for overtrædelse af ordensbekendtgørelsen. Det har ikke været muligt at få en kommentar fra André Eiby.
At dagen var en fiasko bliver bekræftet af reaktionen i den hemmelige facebookgruppe.
","Den seneste tids medieskriverier om boligområdet Motalavej i Korsør resulterede i dag i, at omkring 20 racister fra bl.a. Rightwings dukkede op ved byens station for at “Gi´på munden i Korsør”, som André Eiby kalder dagens facebookevent. Et event, hvis eneste tekst er: “Vær voldelige og opfør jer Dansk.” Den seneste tid har en gruppe …
",Redox,['Nyheder']
0,2322,https://redox.dk/nyheder/hoejreradikale-vil-demonstrere-i-faelledparken-1-maj/,2018-04-20 10:46:26,2018-07-20 23:00:11,Højreradikale vil demonstrere i Fælledparken 1. maj,"Der er lagt i kakkelovnen til en provokation af de større, når den højreradikale gruppe ‘For Frihed’, der tidligere kaldt sig Pegida, vil demonstrere i København 1. maj. Det er første gang at højreradikale på forhånd annoncerer en demonstration i Danmark på 1. maj.
For Frihed har annonceret en demonstration 1. maj i København. Den starter på Rådhuspladsen klokken 14, hvor de har tilladelse til at demonstrere frem til klokken 16. Samtidig har de på Facebook meldt ud, at de skal gå en rute på tre kilometer – det samme som distancen fra Rådhuspladsen til Fælledparken. Samtidig har Rasmus Paludan, der leder partiet Stram Kurs og jævnligt deltager i For Friheds demonstrationer, annonceret at han samme dag klokken 15 vil holde tale i Fælledparken. Paludan har tidligere siddet i For Friheds ledelse.
I 2012 forsøgte syv personer fra miljøet omkring de nu lukkede grupper Rightwings og Danish Defence League at demonstrere uannonceret i Kongens Have, men endte dog med at blive eskorteret væk af politiet, da en større gruppe antifascister dukkede op.
Selvom For Frihed på sin hjemmeside skriver, at “For Frihed tager stærkt afstand fra racisme, nazisme og andre former for ekstremisme”, så har gruppens kontinuerlige demonstrationer de seneste tre år gang på gang på gang tiltrukket kendte nynazister, holocaustbenægtere og voldsmænd.
I Sverige og Tyskland har nynazister og højreradikale grupper de seneste mange år markeret 1. maj. I år marcherer den nazistiske organisation Nordiska Motståndsrörelsen to steder i Sverige; Ludvika, der ligger 200 kilometer nordvest for Stockholm, og Boden, der ligger tæt ved den svensk-finske grænse.
Freddie Nygaard Larsen (med kamera) ved en af For Friheds demonstrationer i 2015. (Foto: Researchkollektivet Redox)
For Frihed har for nyligt gennemført et lederskifte. Tania Groth har forladt posten som talsperson og er blevet erstattet af Freddie Nygaard Larsen, der har været fast deltager i For Friheds demonstrationer længe.
","Der er lagt i kakkelovnen til en provokation af de større, når den højreradikale gruppe ‘For Frihed’, der tidligere kaldt sig Pegida, vil demonstrere i København 1. maj. Det er første gang at højreradikale på forhånd annoncerer en demonstration i Danmark på 1. maj. For Frihed har annonceret en demonstration 1. maj i København. Den …
",Redox,['Nyheder']
0,2267,https://redox.dk/nyheder/politi-vil-ikke-reagere-paa-stram-kurs-plakater/,2018-01-02 14:02:06,2018-07-17 14:04:37,Politi vil ikke reagere på Stram Kurs-plakater,"De skal ud – evt. med faldskærm.
Sådan lød budskabet på en plakat, som det lille højreradikale parti Stram Kurs hang op rundt om i København under kommunalvalgkampen i november sidste år. Plakaten var inden da blevet spredt på internettet som delbar grafik, men blev derefter trykt og opsat i gadebilledet.
Men: “Der er ikke noget at komme efter rent juridisk,” siger Københavns Politi.
På plakaten navngives tyve personer, “Stram Kurs’ top 20”, som partiet ønsker smidt ud af Danmark. Plakaten hænger blandt andet en række kvinder med minoritetsbaggrund ud, der alle har det til fælles, at de aktivt deltager i den offentlige debat med synspunkter, der ikke huer Stram Kurs.
Plakaterne fik meget opmærksomhed på de sociale medier og vakte en del furore. Flere personer har ifølge Redox’ oplysninger kontaktet politiet for at få dem til at reagere på plakaterne. Politiet har dog kun oprettet én formel anmeldelse, siger de til Redox.
Nu lyder meldingen fra Københavns Politi så, at “der ikke er noget at komme efter” rent juridisk, og at de derfor ikke vil forfølge sagen.
","De skal ud – evt. med faldskærm. Sådan lød budskabet på en plakat, som det lille højreradikale parti Stram Kurs hang op rundt om i København under kommunalvalgkampen i november sidste år. Plakaten var inden da blevet spredt på internettet som delbar grafik, men blev derefter trykt og opsat i gadebilledet. Men: “Der er ikke …
",Redox,['Nyheder']
0,4239,https://redox.dk/nyheder/det-yderste-hoejres-valgresultat-nye-borgerlige-gik-frem-alle-andre-gik-tilbage/,2021-11-17 18:53:23,2021-11-17 18:53:23,Det yderste højres valgresultat: Nye Borgerlige gik frem – alle andre gik tilbage,"Tirsdagens valg har givet store forskydninger i det kommunalpolitiske landskab.
De store historier efter valget er Dansk Folkepartis totale kollaps og Nye Borgerliges entré gennembrud som et landsdækkende parti i kommunalpolitik. Nye Borgerlige har dog ikke overtaget alle Dansk Folkepartis mandater: Partiet fik 64 byrådspladser, mens Dansk Folkeparti mistede 132. Der er altså tale om en vis tilbagegang, selvom de to partier ikke er direkte sammenlignelige.
Nye Borgerlige
Nye Borgerlige har fået et godt valg. Partitoppen havde efter katastrofevalget i 2017 meldt særdeles forsigtigt ud, barren var sat så lavt som 10 pladser. Partiet fik 64 mandater. Vermunds tropper har cementeret sin landspolitiske fremgang, og er nu repræsenteret i et flertal af landets byråd.
Ingen af Nye Borgerliges opstillede kandidater med en baggrund i nyfascistiske Generation Identitær er blevet valgt ind, da de alle befandt sig langt nede ad kandidatlisterne. Det drejer sig om Oliver Egelund Rose i Frederikshavns Kommune, Daniel Palsgaard i Aalborg Kommune og Jonas Zuschke i Aabenraa Kommune.
ORG-manden Søren Lind Jensen var opstillet som spidskandidat i Horsens Kommune og her vandt Nye Borgerlige deres første mandat. Manden, der internt i højrefløjsnetværket ORG blev beskrevet som ‘Nestor’, kan nu se frem til fire år i Horsens Byråd. Du kan læse mere om ham her og her.
Jens Beck Madsen, der tidligere har demonstreret med Rasmus Paludan, lykkedes ikke med at komme i byrådet i Tønder Kommune. Her var han opstillet som nummer to og Nye Borgerlige vandt kun et enkelt mandat. Ligeledes lykkedes det heller ikke for det tidligere medlem af Dansk Samling Kasper Mejlhede at blive valgt ind i Nyborg Kommune, hvor han var spidskandidat, da Nye Borgerlige ikke fik nogen mandater.
Dansk Folkeparti
Kommunalvalgets helt store historie er, at Dansk Folkeparti er blevet tildelt en regulær lussing af vælgerne. Partiet blev mere end halveret siden sammenlignet med kommunalvalget i 2017. De har haft en tilbagegang i samtlige kommuner i landet og er røget helt ud af 22 byråd. Tidligere i dag tog Dansk Folkepartis Kristian Thulesen Dahl konsekvensen af det dårlige resultat og meddelte, at han indstiller til ekstraordinært formandsvalg, hvor han ikke selv vil genopstille.
Det bliver interessant at følge udviklingen i Dansk Folkeparti, hvor flere bejler til formandsposten. Den store favorit er Morten Messerschmidt, som dog stadig er tynget af den kommende Meld og Feld-retssag. Inger Støjberg bliver af flere Dansk Folkeparti-politikere opfordret til at melde sig ind. Om hun kunne spille en rolle i formandsvalget må vise sig. Andre spekulerer i at lade Pia Kjærsgaard indtage en rolle som overgangsleder.
Samtidig øjner tidligere folketingsmedlem Martin Henriksen måske muligheder. Martin Henriksen har kritiseret partiet for at være blevet for slappe på udlændingepolitikken, hvilket kostede ham en fyring som konsulent i partiet. Om Dansk Folkepartis nedsmeltning resulterer i en højredrejning er det for tidligt at spå om.
På Bornholm lykkedes det Rene Danielsson og Dansk Folkeparti at fastholde deres stærke position. På trods af tilbagegangen på landsplan beholder Dansk Folkeparti alle deres mandater på solskinsøen og det tidligere medlem af Dansk Front fortsætter derfor i byrådet.
I Odense og i Region Syddanmark havde listen ‘De LokalNationale’ brudt ud af Dansk Folkeparti med de tidligere centrale DF-politikere Christell Gall og Pernille Bendixen, men de opnåede meget få stemmer, og er nu begge ude af byrådet. Heller ikke i resten af landet blev det til særlig mange stemmer til ‘De LokalNationale’.
Stram Kurs og omegn
Rasmus Paludan og Stram Kurs fortsætter nedturen. Partiet formåede kun at opstille en håndfuld kandidater og udelukkende til regionsrådsvalget i tre regioner. I alt opnåede partiet 1906 stemmer og sammenligner man det med, at partiet fik mere end 60.000 stemmer ved folketingsvalget i 2019, står det klart, at Rasmus Paludan ikke er i nærheden af den gennemslagskraft han tidligere har haft.
Stram Kurs-udbryderne Frie Danske melder på Facebook om et skuffende valg. De havde håbet på at vinde nogen af de utilfredse Stram Kurs-vælgere, men har kun formået at få 33 stemmer i Horsens.
Den racismedømte Karsten Holt Larsen, der i flere år har stillet op til kommunalvalg med sin liste Danmark Først, opnåede 52 stemmer til kommunalvalget og 608 stemmer til regionsvalget under navnet Danmark Først.
Anticoronarestriktionspartiet Frihedslisten kom i medierne, fordi der var fejl ud for deres kandidater på stemmesedlerne i København. På Frederiksberg stillede de op med Lone Nørgaard, der tidligere var at finde i Dansk Samling. Her fik de 132 stemmer. I Ringsted, hvor den tidligere Stram Kurs-aktivist Kent Ivan Nielsen stillede op, fik de blot 65 stemmer.
","Tirsdagens valg har givet store forskydninger i det kommunalpolitiske landskab. De store historier efter valget er Dansk Folkepartis totale kollaps og Nye Borgerliges entré gennembrud som et landsdækkende parti i kommunalpolitik. Nye Borgerlige har dog ikke overtaget alle Dansk Folkepartis mandater: Partiet fik 64 byrådspladser, mens Dansk Folkeparti mistede 132. Der er altså tale om …
",Redox,['Nyheder']
0,3905,https://redox.dk/nyheder/sortklaedt-modstand-mod-corona-restriktioner-afviser-hoejreekstremisters-tilnaermelser/,2021-02-07 21:48:49,2021-08-24 16:11:18,Sortklædt modstand mod corona-restriktioner – afviser højreekstremisters tilnærmelser,"Pressenævnet har udtalt kritik af artiklen.
Lørdag aften gik Men in Black igen på gaden i København. Det var første gang bevægelsen samledes efter talspersoner havde meldt ud, at højreradikale ikke var velkomne.
På den radikale højrefløj har flere grupper og enkeltpersoner siden det sene efterår forsøgt at omfavne protestgruppen Men in Black, der løbende har protesteret mod corona-restriktionerne. Men in Black udspringer blandt andet af hooligan-miljøet, og det er en af årsagerne til, at højreradikale grupper gerne vil rekruttere blandt demonstrationsdeltagerne.
Især bevægelsens første demonstration i Århus, der fandt sted den 30. januar, tiltrak stor interesse. Her deltog både folk fra NMR, centrale skikkelser fra alt right-miljøet og den højreradikale konspirationsteoretiker Karsten Holt Larsen. Også flere højreradikale medieprojekter har omtalt demonstrationerne positivt.
Både NMR og Karsten Holt Larsen brugte lejligheden til at forsøge at hverve med løbesedler, flyers og plakater.
Ifølge Redox’ oplysninger var NMRs plakater dog fjernet fra demonstrationsruten af lokale antifascister inden demonstrationen begyndte.
Ordkrig med Paludan
Men i løbet af ugen har Men in Black meldt ud, at de trods de mange tilnærmelser ikke vil have noget at gøre med organiserede racister. Det skete efter Rasmus Paludan havde tilkendegivet, at han planlagde at medvirke ved demonstrationen i København lørdag den 6. februar.
“Rasmus Paludan en mand der fremmer splittelse og had som dig. Skal IKKE deltage i vores demonstrationer. Du er ikke velkommen. Ej heller dine racistiske vennet og fans her.
DANMARK ER FOR ALLE DER VIL DANMARK!,” lød det fra organisationen på Facebook.
Det ledte til en konflikt mellem de to parter, hvor Rasmus Paludan meldte ud, at han og Stram Kurs ville lave en moddemonstration mod Men in Black-demonstrationen. Paludan dukkede imidlertid ikke op til sin egen demonstration, angiveligt fordi politiet havde forbudt ham det af sikkerhedsmæssige årsager. I stedet bestod Stram Kurs’ demonstration af én person: En kameramand, der fulgte Men in Black-demonstrationen på flere hundrede meters afstand og live-streamede det til en af partiets mange facebooksider.
Det blev Stram Kurs-medlemmet Philip Bagge, der fik den noget tvivlsomme ære at gennemføre partiets demonstration alene. Rasmus Paludan deltog ikke. Foto: Redox
Flere af Paludans støtter gav på sociale medier udtryk for utilfredshed med Men in Blacks udmelding og opfordrede “frihedselskende patrioter” til at deltage i Stram Kurs’ demonstration. En af dem, der meldte sin støtte til Stram Kurs, var naziveteranen Lars Hartvig, der dog alligevel valgte at droppe Stram Kurs-demonstrationen for i stedet at deltage hos Men in Black.
Lars Agerbæk fra den lille københavnske alt right-scene med fane i hånden. Foto: Redox
MiB: Vi vil ikke have dem her
Redox har i flere omgange været i kontakt med kredsen bag Men in Black-demonstrationerne, for at få en kommentar til hvordan de forholder sig til de højreradikale tilnærmelser. Redox fik følgende kommentar fra en person med central placering i MiB, som ikke ønsker at stå frem med navn:
“De er 100% IKKE velkomne og vil blive smidt ud hvis de forsøger på noget.”
Eftefølgende er Men In Black vendt tilbage med en officiel kommentar der lyder:
“Men In Black er for alle. Men hvis man ikke kan acceptere at alle er velkomne, er man ikke velkommen med sine ekskluderende ideer.”
Broget forsamling
Men in Black-demonstrationen var igen vokset fra den størrelse den havde sidst. Redox’ fotograf på stedet vurderer, at cirka 1000 personer deltog. Det var et bredt og broget udsnit af befolkningen; fra hooligans og rastløse teenagere til pensionister. I altovervejende grad var deltagerne personer, der ikke har bånd til det organiserede højreradikale miljø.
Dog var to små grupper af højreekstremister var til stede. Den ene bestod af en håndfuld folk fra københavns lille alt-right scene, herunder Lars Hartvig, der har en fortid i blandt andet Dansk Front og Danskernes Parti. Han var i selskab med blandt andre Lars Agerbæk og Andre ‘Sigtyr’ Mortensen.
Ved demonstrationen havde den lille alt right-gruppe medbragt deres eget Dannebrog, som de ivrigt flagede med. Andre ‘Sigtyr’ Mortensen ses her med flaget over skulderen. Foto: Redox

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

En anden gruppe bestod af Cammilla Kürstein, bedst kendt som morderen Peter Madsens ‘sjæleven’, og hendes følgesvend Carsten Thrane.
Lars Hartvig har ikke ønsket at kommentere lørdagens demonstration. Andre ‘Sigtyr’ Mortensen skriver i en besked til Redox at han “ikke bekendt [er] med, at der skulle deltaget nogen nationalsocialister til MIB’s demoer” og at han heller ikke selv identificerer sig som nationalsocialist.
","Pressenævnet har udtalt kritik af artiklen. Lørdag aften gik Men in Black igen på gaden i København. Det var første gang bevægelsen samledes efter talspersoner havde meldt ud, at højreradikale ikke var velkomne. På den radikale højrefløj har flere grupper og enkeltpersoner siden det sene efterår forsøgt at omfavne protestgruppen Men in Black, der løbende …
",Redox,['Nyheder']
0,632,https://redox.dk/nyheder/retronazister-i-fremgang-foer-demonstration-i-koebenhavn/,2014-05-06 15:04:00,2017-10-04 10:39:37,Retronazister i fremgang før demonstration i København,"90’ernes berygtede naziuniform, bomber-jakken, de store støvler og army-bukserne, er på mode igen. Det sker mens grupper som Danish Defence League, Danskernes Parti og Vederfølner de seneste år har forsøgt at re-brande den yderste højrefløjs politiske projekt ved at nedtone raceretorikken til fordel for snak om etnicitet, kultur og religion. Det er dog ikke de nypolerede grupper, der har succes.
Ser man på hovedstadsområdet, så er det faktisk den gammeldags nazisme, der er i fremgang. Det seneste år er den nazistiske organisation Danmarks Nationale Front (DNF) nemlig vokset i takt med, at deres aktivitetsniveau er steget. Det har resulteret i flere overfald på venstreorienterede aktivister og en øget spredning af nazistisk propaganda i hovedstadsområdet.
Læs om DNF-demonstrationen den 10. maj her
Fra nazisme til nationalisme og tilbage igen
Danmarks Nationale Front blev stiftet i 2007 af resterne af det gamle Dansk Front, et racistisk netværk, der forsøgte at profilere sig som patrioter og nationalister. Dansk Front lukkede i sommeren 2007, og få måneder senere var DNF en realitet. En række af de centrale folk i Dansk Front på Sjælland havde, før netværket blev dannet i 2002, været involveret i den nazistiske organisation Blood & Honour. De samme folk spillede en vigtig rolle, da DNF blev dannet. Hvor Blood & Honour var en erklæret nazistisk organisation, der offentligt hyldede Hitler, optrådte med skydevåben og var åbenlyst antisemitiske, så var Dansk Front, især i sine sidste leveår, en organisation, der primært talte om at stoppe indvandringen og fratage indvandrere deres statsborgerskab. Hagekors og fascinationen af 30’ernes Tyskland var gemt væk. Dansk Fronts politiske linie blev taget med videre til DNF. Holdningen til nazisme er, at “DNF er ikke en partipolitisk organisation. Vi søger at analysere os frem til de grundlæggende problemer vi står overfor som folk, på tværs af partipolitik og ideologi, for derefter at tage hånd om disse problemer.” Sagt på en anden måde: Nazister er velkomne i organisationen, også selvom den ikke definerer sig som nazistisk. Det har dog ændret sig de seneste år. Kernen i DNF har nemlig taget den kultur, som halvfemsernes nazistiske skinheads havde, til sig, og de klassiske nationalsocialistiske holdninger er nu dem, der fylder mest i DNF. Det afspejler sig også i, at DNF det seneste år hyppigt har gæstet nazistpartiet DNSBs hovedkvarter i Hundige syd for København.
Læs også artiklen Ny alliance mellem forladte nazigrupper
På billedet ses de tre DNF’ere Jannik Alexander Gulddal, Stephanie Dige Boa og Mathias Larsen på vej til DNSB’s sommersolhvervsfest i juni 2013. (Foto: Redox)
I Dansk Fronts skygge
DNF har eksisteret længere end Dansk Front, men har aldrig opnået samme størrelse. I Dansk Fronts velmagtsdage i 2006 samlede møder på Sjælland op mod 60-80 deltagere og i juni samme år demonstrerede 150 medlemmer og sympatisører i Svendborg. Det var den på det tidspunkt største samling af danske højreradikale i mange år.
Så store er DNF langt fra. Deres aktiviteter på gadeplan tæller oftest 10-20 personer, der uddeler løbesedler på gågaderne i sjællandske provinsbyer. De sociale arrangementer, især festerne, tæller ofte op mod 30 deltagere, heriblandt kærester og uorganiserede venner. Generelt fylder de sociale arrangementer mere end de politiske. Hvor Dansk Front i sin storhedstid havde afdelinger i hele landet, så dækker DNF i dag kun Storkøbenhavn og Nordsjælland. Siden starten i 2007 har DNFs aktivitetsniveau bølget op og ned. Efter en længere nedadgående periode har organisationen det seneste år oplevet fremgang.
Tilbage til fremtiden
Genoplivningen af DNF er sket på en lidt utraditionel måde. Når hensygnende højrefløjsgrupper tidligere har oplevet revitaliseringer, så har det været fordi, at de har fået et flow af nye, unge medlemmer. I DNF’s tilfælde er det lige omvendt. En stor del af dem, der i dag udgør kernen i DNF, er nemlig gamle – set i forhold til resten af den yderste højrefløj.
I Københavnsområdet er en række af de personer, der i halvfemserne var aktive i det nazistiske skinheadmiljø nemlig vendt tilbage og har organiseret sig DNF. En af dem er Allan Birger Andersen, der i 1995 blev dømt for et brutalt overfald i S-toget på vej mod Hundige, da han sammen med en gruppe andre nazister skulle deltage i DNSB’s fejring af sommersolhverv. Nazisterne, der også talte en svensk gæst, overfaldt en lille gruppe indvandrere. Allan Andersen fik ni måneders fængsel for overfaldet. Tre måneder før overfaldet var han gæst, da den svenske nazigruppe NS Göteborg demonstrerede i Alingsås 50 kilometer nordøst for Göteborg.
DNF-medlemmerne Morten Mikael Holm (i blå trøje), Allan Birger Andersen (med hue) og ledelsesmedlemmet Oliver Cox (med solbriller og kasket) til demonstration imod moskeer på Københavns Rådhusoplads i maj 2013 (Foto: Redox)
Efter at have været væk i en årrække er Allan Birger Andersen nu aktiv i DNF. Han var med, da en gruppe skjoldudrustede nazister i december forsøgte at gennemføre en manifestation ved Sydhavnen Station ligesom han deltog, da DNF i januar måned demonstrerede imod salget af DONG ved Christiansborg Slotsplads.
På billedet ses medlemmer af DNF, DNSB m.fl. til demonstration imod salget af DONG i januar. I midten ses det unge DNF-medlem Carl Sørensen med højrearm i heilhilsen. Nummer to fra venstre er Morten Guldborg, der til demonstrationen den 10. maj skal være fotograf for DNF (Foto: Redox)
Sydhavnen og Nordsjælland
Allan Birger Andersen tilhører den del af DNF, der har hjemme i København SV, bedre kendt som Sydhavnen. Et arbejderkvarter, der i første halvdel af halvfemserne var plaget af voldsomme problemer med naziskinheads, men som de seneste mange år har været forskånet for den slags. Den situation er dog forandret. Det seneste år har DNF spredt store mængder nazistiske klistermærker i området, og en række af organisationens mest aktive medlemmer bor eller har deres faste gang i bydelen.
Til venstre i billedet ses Allan Birger Andersen (med sort kasket) og til højre Jesper Krogh Sørensen (i grå sweatshirt) på Mozarts Plads den 20. april 2014. (Foto: Redox)
En af de helt centrale her er Jesper Krogh Sørensen, der ligesom Allan Birger Andersen har været aktiv i nazistiske sammenhænge helt tilbage i halvfemserne. Jesper Krogh Sørensen, også kendt som ‘Kalle’, er en del af det miljø, der til hverdag opholder sig på Sydhavnens centrale torv: Mozarts Plads. Et miljø, der tæller en del stofmisbrugere og alkoholikere, og hvor en række DNF’ere og tidligere nazister har sin daglige gang.
DNF er dog ikke kun til stede i Sydhavnen. Resten af DNF er geografisk spredt ud over især Nordsjælland, men også de københavnske omegnskommuner. DNF har tidligere rådet over et mindre lokale i Humlebæk. Det gør de dog ikke længere.
Hovedparten af de nye medlemmer er gamle kendinge. F.eks. er Dansk Fronts tidligere talsmand Julius Børgesen taget til nåde, efter han blev ekskluderet fra Dansk Front. I 2009 omtalte DNF ham således: “Julius og X’ (navn fjernet, red.) afgang fra de nationale kredse er ikke et tab, tvært imod, og ingen af dem har haft noget med DNF at gøre, og ingen af dem havde noget med ledelsen af Dansk Front Sjælland at gøre” og i en anden artikel samme år: “Man taler i særdeleshed ikke med hverken Julius Børgesen eller X.”
På billedet ses en gruppe DNF’ere forlade Københavns Byret i september 2013. Forrest ses Michael Emil Larsen efterfulgt af den den tidligere Dansk Front-talsmand og nuværende DNF’er, Julius Axel Børgesen (Foto: Redox)
Enkelte unge har dog også fundet frem til DNF. I løbet af det seneste år er fire-fem unge mænd i teenage-alderen og op til starttyverne set i selskab med DNF. En af dem er Carl Sørensen, der blandt andet har været til fester med DNF i huset i Greve. Han blev tidligere i år indkaldt til bekymringssamtale hos politiet på grund af sine nazistiske aktiviteter.
Voldsberedte nazister
Mozarts Plads i Sydhavnen har været centrum for DNFs genopstandelse. To gange i år, i januar og marts, er personer med tilknytning til venstrefløjen blevet overfaldet af nazister på pladsen. I det ene tilfælde var der tale om en venstrefløjsaktivist, der pillede et nazistisk klistermærke ned. I det andet, var det en tilfældigt forbipasserende venstreorienteret, der blev overfaldet. Begge overfald skete ved højlys dag og uden indgriben fra omkringstående. I den sammenhæng er det i øvrigt værd at bemærke, at DNF så sent som i februar gennemførte intern kampsportstræning i Dyrehaven nord for København.
De to DNF-medlemmer Nadiya Vasylenko (med sort maskering) og Michael Brix til demonstration imod salget af Dong i januar 2014. (Foto: Redox)
Leder dømt for racisme
For nylig blev et af DNF’s ledelsesmedlemmer, Oliver Cox, dømt for overtrædelse af racismeparagraffen. Det skete i en opsigtsvækkende sag fra Vejle, hvor han kastede en banan efter en to-årig dreng med sydafrikansk baggrund og råbte til drengens adoptivmor; “den kan du jo give til din abekat”. I forbindelse med udarbejdelsen af denne artikel gennemførte Redox et længere interview med Oliver Cox. Han bekræfter i interviewet, at han er nationalsocialist og at han sidder i ledelsen i DNF. Han fortæller også, at både hans kæreste Nadiya Vasylenko og Carl Sørensen er medlemmer i DNF, ligesom han bekræfter, at han er dømt for overtrædelse af racismeparagraffen i sagen fra Vejle.
Sky talsmand
Morten Guldborg, der tidligere var aktiv i DNSB, fortæller til Redox, at han er pressetalsmand for DNF op til demonstrationen den 10. maj. Da han under vores telefonsamtale med ham bliver spurgt, om han så vil udtale sig om DNF, er svaret nej, og han ændrer nu sin fortælling til, at han “kun er fotograf”. Og han har fortæller, at han er erklæret nationalsocialist. Om det faktum, at en række af DNF’s medlemmer er dømt for vold og racisme siger han, at “det har han det helt fint med, for det er hans venner”.
Her ses to DNF-medlemmer foran Københavns Byret i september 2013 (Foto: Redox)
Morten Guldborg vil ikke kommentere på, om der er et samarbejde med Danish Defence League op til demonstrationen den 10. maj, men fortæller, at hvis Danish Defence League dukker op med et israelsk flag, så vil de blive bortvist. Han fortæller også, at det ikke vil være tilladt at heile til demonstrationen, og at der vil “blive slået hårdt ned på det”. Hverken Jannik Gulddal, Allan Birger Andersen, Stephanie Dige Boa, Mathias Larsen, Henrik Rune Jacobsen, Michael Brix, Michael Emil Larsen, Nadiya Vasylenko, Jesper Krogh Sørensen, Morten Mikael Holm, Julius Axel Børgesen, René Duedam eller Carl Sørensen har ønsket at udtale sig til denne artikel. Efter at være blevet kontaktet af Redox har Carl Sørensen lukket sin Facebookprofil.
","90’ernes berygtede naziuniform, bomber-jakken, de store støvler og army-bukserne, er på mode igen. Det sker mens grupper som Danish Defence League, Danskernes Parti og Vederfølner de seneste år har forsøgt at re-brande den yderste højrefløjs politiske projekt ved at nedtone raceretorikken til fordel for snak om etnicitet, kultur og religion. Det er dog ikke de …
",Redox,['Nyheder']
0,3010,https://redox.dk/nyheder/nye-borgerlige-profil-poserede-med-alt-right-naziflag-ved-paludan-demonstration/,2019-05-09 13:31:03,2019-05-10 09:35:13,Nye Borgerlige-profil poserede med alt-right naziflag ved Paludan-demonstration,"Jens Beck Madsen var kandidat for Nye Borgerlige ved kommunalvalget i Fredensborg Kommune i 2017. Han var også med til at starte partiets afdeling i kredsen, hvor han både har været næstformand og sekretær.
I samme periode demonstrerede han flere gange med Rasmus Paludan. I foråret 2017 var Jens Beck Madsen tre gange på gaden med Rasmus Paludan, der kort tid for inden var blevet presset ud af netop Nye Borgerlige på grund af sine holdninger.
I foråret 2017 kørte Rasmus Paludan en demonstrationskampagne rettet mod venstrefløjens tilholdssteder på Nørrebro. Her demonstrerede Rasmus Paludan den 31. maj på Jagtvej ved grunden, hvor Ungdomshuset lå, indtil det blev revet ned i 2007. Til denne demonstration havde Jens Beck Madsen medbragt et såkaldt Kekistan-flag, som han stod og flagede med. Flaget er en ny udgave af Nazitysklands såkaldt “Reichskriegsflagge”, der blev brugt i perioden 1935-1938.
Jens Beck Madsen opdaterede få dage efter demonstrationen sin Facebook profil med et billede, hvor hans ses holde sit KEKistan-flag. Screenshot.
Alt-Right bevægelsens eget naziflag
Flaget udspringer af Alt-Right miljøet og aktivitet på internetforummet 4chan. Her skiftede brugere flagets farve til grøn og erstattede hagekorset med deres eget symbol for ordet ‘kek’. I hjørnet er jernkorset erstattet med 4chans logo. Kekistanflaget repræsenterer den ikke-eksisterende virtuelle nation Kekistan, der blev opfundet af højreradikale fra 4chan og populariseret af You-tube karakteren Sargon Of Akkad.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Nationen bygger på den ironiske og ikke-eksisterende religion ”Cult of Kek”, der tilbeder Pepe The Frog, der er den højreradikale Alt-Rightbevægelses mest populære meme. Pepe The Frog bruges til at sælge racistiske, antifeministiske og antisocialistiske budskaber på en “humoristisk” måde, der på en og samme tid er for sjov og dybt seriøs.
Jens Beck Madsen bekræfter overfor Redox at han har deltaget i tre af Rasmus Paludans demonstrationer i 2017, samt at han er bestyrelsesmedlem af hans lokalafdeling i Nye Borgerlige. Til Redox udtaler han, at han medbragte KEKistan-flaget til demonstrationen som en “joke”, og afviser desuden at flaget skulle være højreradikalt.
Redox har forsøgt at få en kommentar fra Nye Borgerliges top. Partiledelsen har ikke ønsket at svare på om det er forenligt med Nye Borgerliges værdier at flage med alt-rightbevægelsens eget naziflag.
","Jens Beck Madsen var kandidat for Nye Borgerlige ved kommunalvalget i Fredensborg Kommune i 2017. Han var også med til at starte partiets afdeling i kredsen, hvor han både har været næstformand og sekretær. I samme periode demonstrerede han flere gange med Rasmus Paludan. I foråret 2017 var Jens Beck Madsen tre gange på gaden …
",Redox,['Nyheder']
0,3339,https://redox.dk/nyheder/konference-blokeret-alt-right-afsloeret-paa-amager/,2019-10-13 16:22:10,2019-10-14 12:54:04,Konference blokeret: Alt-right afsløret på Amager,"“Antifa finder ikke stedet.. Det har de aldrig gjort nogen andre steder før..”
Sådan skrev en af de faste kommentatorer på det antisemitiske alt-right website Dagens Blæser for et par dage siden. Anledningen var en nyhed om at en række antifascistiske organisationer havde kaldt til protest mod Scandza Forum, en nazistisk konference, der blev afholdt i København i går.
Konferencen har været afholdt flere gange i de skandinaviske hovedstæder de seneste år. De fleste gange er det lykkedes for arrangørerne at holde lokaliteten hemmelig for alle andre end deltagerne og derfor skortede det heller ikke på selvtilliden hos alt-right-folkene.
Det gik dog ikke helt som de havde håbet.
Afsløret på Amager
45 minutter før konferencen skulle starte gik der besked ud via sociale medier om at den antifascistiske bevægelse havde fundet stedet. Kort tid efter rullede en busfuld aktivister ind på Frankrigsgade, hvorfra aktivisterne gik det sidste stykke vej til Oliebladsgade. Her har KFUM et fireplanshus med konferencesal, hvor Scandza Forum skulle afvikles.
Afviklet blev det da også, men i en haltende og decimeret udgave. For tyve minutter før dørerne åbnede var en stor skare antifascister på plads foran huset til stor overraskelse for både nazister og politi.
Politiet fremstod meget overraskede, da over hundrede antifascister pludselig troppede op på Amager lørdag formiddag. Foto: Redox.
De følgende fem-seks timer opretholdt antifascisterne ret effektivt en blokade i begge ender af Oliebladsgade. Det betød, at en stor del af konferencedeltagerne måtte vende om og tage hjem, da de ankom til stedet, der ligger et stenkast fra Amagerbro metro-station. Nogle konferencedeltagere fik dog smyget sig hen til politiet og blev lukket ind under tilråb og protester.
Arrangøren af Scandza Forum sagde i sin velkomst, der blev livestreamet på nettet, at en række deltagere ikke var dukket op og at han håbede de ville komme senere på dagen. Han fortalte også, at der var opstået flere andre udfordringen med organiseringen af dagen på grund af protesterne.
Mange forhindret
På sociale medier har man både i går og i dag kunnet læse højreekstremister fra blandt andet Stram Kurs og det tidligere Danskernes Parti beklage sig over, at det var svært eller umuligt at komme frem. En tidligere nøglefigur i Stram Kurs siger i en video, at halvdelen af konferencedeltagerne ikke kunne komme frem og at flere talere også var blevet forhindrede i at møde op. En af højreekstremisterne blev i stedet sigtet for at svine en politimand til foran konferencelokalet.
Den antifascistiske blokade betød blandt andet, at Rasmus Paludan aldrig kom frem, ifølge en konferencedeltager fordi PET havde givet ham forbud.
Sidst på eftermiddagen pakkede nazisterne sammen og forlod Amager i mindre grupper. Det skete på tomme maver, da blokaden også betød, at en bil med mad til deltagerne var blevet forhindret i at aflevere denne.
Ifølge TV2Lorry kan konferencen få et juridisk efterspil for Scandza-folkene. KFUM har nemlig ifølge tv-stationen politianmeldt Scandza Forum for at leje lokalerne på falsk grundlag.
","“Antifa finder ikke stedet.. Det har de aldrig gjort nogen andre steder før..” Sådan skrev en af de faste kommentatorer på det antisemitiske alt-right website Dagens Blæser for et par dage siden. Anledningen var en nyhed om at en række antifascistiske organisationer havde kaldt til protest mod Scandza Forum, en nazistisk konference, der blev afholdt …
",Redox,['Nyheder']
0,4782,https://redox.dk/nyheder/young-nazis-obtain-weapons-and-honour-terrorists-are-we-facing-a-new-wave-of-nazi-terrorism/,2023-03-15 16:42:54,2023-04-03 09:19:51,Young Nazis obtain weapons and honour terrorists: Are we facing a new wave of nazi terrorism?,"He wore a gold ring on his finger, engraved with a large swastika. According to the indictment, the Ukrainian Nazi D.C. sought knowledge on how to make firebombs and instructions on knife fighting before going to ‘Café Sappho’ in Aarhus a few days later. The café is, in their own words, an “association and social meeting place in Aarhus for LGBTQ people”. During the trip, D.C. was armed with a knife. He took photos of the café’s facade and a rainbow flag hanging in the window. He shared the pictures on the nazi organisation NMR’s Telegram chat channel.
The incident took place in November last year and the following day D.C. was arrested. The case has been conducted behind closed doors and only came to public attention when the official charges were filed in early March.
When several major media outlets published a Ritzau telegram about the case, it appeared that the prosecution was seeking the deportation of the accused, which led users on several social media sites to speculate that it might be a militant Islamist. Redox deny this, based on the evidence given. The defendant in the case is a young Nazi with Ukrainian citizenship. According to his own statement, he has lived in Denmark since May last year.
Chatted about knives and Molotov cocktails on NMR channel
Ukrainian Nazi D.C. was arrested on 25 November last year after an intense week in which, according to the indictment, he had both asked for instructions on how to make a Molotov cocktail (a firebomb, ed.) and posted a video online of him wielding “a piece of wood with nails in it”.
Both happened in a chat channel on the social media platform Telegram. The channel belongs to the Nazi organisation Nordic Resistance Movement, better known as NMR. Here, the Ukrainian Nazi was active under the alias ‘Caesarion’.
It was also on the NMR’s telegram channel that the young Nazi posted a photo of a switchblade with the caption ‘there is an old but proven method’. According to the indictment, this happened at about the same time as he walked past Cafe Sappho in Aarhus.
At the time, he had been active in the NMR’s telegram channel for several months. He chatted with, among others, the then NMR leader Jacob Vullum Andersen, who recommended that the now accused Nazi should apply for a membership, which he refused on the grounds that he only speaks Ukrainian and Russian. The defendant also called for the possibility to buy NMR stickers, which the organisation’s leader confirmed would soon be possible.
In the NMR channel, he also posted photos of demolished election posters from the Free Greens party (Frie Grønne) in connection with the parliamentary elections last year, as well as a photo of an election poster showing Alex Vanopslagh (Liberal Alliance) with a swastika scratched on his forehead.
In the week leading up to his arrest, when the now accused Nazi asked for instructions on how to make a Molotov cocktail on the NMR’s telegram channel, he attached two photos of Café Sappho. A senior member of the NMR replied “it’s not something to be discussed here”. He did not distance himself from the request on how to produce Molotov cocktails.
The prosecution has brought charges of both attempted arson and attempted aggravated assault, both with the aggravating circumstance that, according to the prosecution, they were ‘committed fully or partly on the basis of someone’s sexual orientation, gender identity, gender expression, gender characteristics or similar’. D.C. is also charged with offences under the Weapons Act and his switchblade knife is to be confiscated.
The preliminary hearing was held behind closed doors, but the accused is not in pre-trial custody. Although charges have been brought, no court hearings have yet been scheduled in the case. It is therefore unlikely to be decided this side of the summer holidays.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.







""Does anyone know how to make a molotov cocktail?""
""That should not be discussed here""
""Does anyone know how to make a molotov cocktail?""
""That should not be discussed here""







Answer to the location of Sappho:
""There is an old but proven method""
Answer to the location of Sappho:
""There is an old but proven method""





Prev
 1of3
Next



Terrorism case starting now
Another case that will be decided soon is the case against a now 16-year-old man, N.T., who is currently being held in surrogate custody in a youth institution. According to Redox, the case against him is based primarily on material obtained from chat channels on Telegram. The court case started earlier this week, on March 14th.
He is accused of violating terrorism legislation by being “recruited to the terrorist organisation Feuerkrieg Division by, among other things, on 11 December 2021, sending an application form for enrolment in the Feuerkrieg Division, in which the defendant stated that he had weapons training and knowledge of explosives as well as knowledge of the ideology behind the Feuerkrieg Division, and then assumed a leading role in the Feuerkrieg Division,” as it reads in the indictment.

AWD and FKD
The Atomwaffen Division (AWD) is a network consisting of a number of terrorist cells around the world. The AWD is inspired, among other things, by ‘The Order’. Founded by Brandon Russell in 2013, AWD emerged from the Nazi forum Iron March, which closed down in 2018.
The Atomwaffen Division wants to break down society and bring about a kind of apocalypse, and then build a new fascist society based on ‘white supremacy’. They do not believe that it is possible to achieve this goal through mass movements. Instead, they believe that individual acts of violence and terrorism, especially against ethnic and religious minority groups, are the only ways to create a different society from the existing one.
AWD has attracted mainly younger men, many of them with a military background. They have declared that their members cannot simply be activists in the digital world, but instead must carry out acts of violence in the physical world.
Sådan ser Atomwaffen Divisions flag ud.
The Feuerkrig Division is a direct offshoot of the Atomwaffen Division (AWD) and was founded in 2018. It has the same ideological foundation as the AWD. The group’s gathering point is primarily the internet, while members call on each other to carry out acts of violence in the physical world.
In their online forums, members share terrorist manuals, texts on fascist ideology and lists of potential targets. The group has particularly attracted very young boys. An underage Estonian boy who called himself ‘The Commander’ was arrested in 2020 for planning attacks on Jewish schools and the killing of Jewish children.
The sharing of terrorist manuals and members’ support for terrorist acts has led to both AWD and FKD being listed as terrorist organisations in the UK.
Sådan ser Feuerkreig Divisions flag ud.

He is also charged with attempting to recruit a friend of a similar age into the Feuerkrieg Division, which failed when the two were arrested.
The third and final charge under the terrorism section is “promoting the activities of the terrorist organisation Feuerkrieg Division”. This relates to six different situations where, in the period from December 2021 to April 2022, he repeatedly shared links to folders containing bomb and weapons material and ‘militant extremist material’, as well as instructing others on how the Feuerkrieg Division should organise itself in a cell structure. He also, still according to the indictment, contributed to the preparation of the Feuerkrieg Division’s internal handbook, which, among other things, deals with the group’s operational security and contains “incitement to commit terrorism”.
In addition to the three counts of violation of terrorism legislation, N.T. is charged with possession of a dagger with a 16-centimetre blade.
During the search of his family’s home, several ammunition boxes were found containing, among other things, neckties, rope, camouflage clothing, a compass, Nazi flags, Nazi armbands, Adolf Hitler’s book Mein Kampf and the book Turner Diaries, which can best be described as a right-wing terrorist manual. We will come back to that.
The then 15-year-old boy also had a Feuerkrieg Division flag lying around.
N.T. and his friend were both arrested in April last year and brought before a preliminary hearing. However, the friend was not kept in custody and has not been charged in the case.
The trial against N.T. started on Tuesday 14 March and will run until the end of May. When the case is finalised, he will have been in custody for just over a year.
The manual
The fact that the book The Turner Diaries was found at N.T. is not a big surprise if you are familiar with the radical right. It has a cult status among the most militant nazis.




The Turner Diaries is a fictional novel written by neo-Nazi leader William Luther Pierce and published under the pseudonym Andrew Macdonald in 1978. The author was active, first in the American Nazi Party and later in his own organisation, the National Alliance, which called for the genocide of Jews and other minority groups. Pierce was an active Nazi until his death in 2002.
The novel, written in the form of a diary, describes the actions and thoughts of the protagonist, Earl Turner, about a fascist uprising in the United States. Among other things, Earl Turner’s group attacks the US Parliament, an episode that in many ways resembles the attack on the Capitol by Trump supporters in January 2021. Earl Turner describes that the violent attacks are intended to mobilise other supporters of an ethnically homogeneous white nation and ignite a fascist revolution and a global genocide of minority groups and political opponents.
As both the United States and several European countries experienced a wave of Nazi terror in the nineties, The Turner Diaries was a key source of inspiration, promoted by the Blood & Honour network, among others. Since then, the book has had a quiet existence, but in recent years it has been revitalised and is frequently shared on Telegram channels and other social media sites.
Since its publication, the book has inspired numerous fascist terrorist attacks and hate crimes, so much so that the FBI has referred to it as ‘the bible of the racist right’. For example, in the 1995 Oklohoma City bombing, Timothy McVeigh, in collusion with Terry Nichols, detonated a car bomb in front of a building housing several government agencies. In Timothy McVeigh’s car, extracts of the Turner Diaries were found. 168 people were killed by the car bomb. Both McVeigh and Terry Nichols were military veterans.
The American Nazi terror group The Order was also inspired by the book. The group was active in 1983-1984 and was based on a mixture of Christian fanaticism and Nazi ideals. The group’s name was originally ‘Brüder Schweigen’ (The Silent Brotherhood), but due to its similarities to the organisation ‘The Order’ in the book Turner Diaries, the organisation became widely known as The Order.
The Order was responsible for a series of robberies and later at least two murders: one on the nazi Walter West, who they believed to be an informer, and the other on the Jewish journalist Alan Berg. Alan Berg was a radio host who was outspoken in his criticism of the activities of far-right groups. After the killing of Alan Berg, police found a list of other targets of the group, but The Order was stopped before they could carry out any more attacks.
it is a book from which National Socialists can learn much
The Turner Diaries has gained popularity in recent years, including in several Danish Nazi telegram channels. However, the book is also celebrated in more formal contexts. In June 2020, the Nazi organisation NMR, which outwardly has made much of an effort towards being a legal and legitimate organisation – despite the fact that leading members of the organisation have been convicted in several serious cases – published a review of the book. Among other things, it said:
“In addition to being a well-written and exciting story full of precise political analysis and interesting ideological reasoning, it is a book from which National Socialists can learn much. The first is how the Organisation operates: There is an outward-looking part that deals with popular education and open recruitment. This part of the Organisation doesn’t come across very well in the book, as Turner and the people he lives and works with don’t really have much to do with it. They belong to an underground, militant part of the Organisation, living in small fighting groups in the shadows. These groups have no contact with the open part and very limited contact with each other. Orders come from the top of the hierarchy, often without further explanation or motivation as to why a particular mission needs to be carried out. In more than one case, Mr Turner is actually very critical of the orders he receives. Despite this, he is unquestionably loyal, and eventually, when he sees the effects of these activities in their entirety, he realises their necessity.”
The review on the NMR website was published under the headline ‘The white race strikes back’.
Telegram as a safe harbour
That far-right and Nazi groups have used the internet and social media as primary recruitment tools since the turn of the millennium is well documented and needs no further introduction.
What has happened in recent years, however, is that most major social media platforms are cracking down harder on the spread of racist and Nazi propaganda on their platforms. As a result, major platforms such as Facebook, Twitter and Instagram are rarely the preferred choice when neo-Nazis want to gather digitally. Similarly, they have, to a certain extent, been removed from many other platforms, such as WhatsApp and Discord, which have been popular with the far-right in recent years.
As a result, Telegram has recently become the main platform for sharing motivational quotes from Hitler, anti-Semitic memes and terrorist manuals. This is true both internationally and in Denmark.
In Denmark, there are somewhere between five and ten active channels on Telegram, where mainly young neo-Nazis and sympathisers gather and chat. What is common to the different channels is an open fascination with violence and weapons, a positive view of Hitler, the Holocaust and genocide, and a desire to do something. The channels are run by different individuals – in the case of the NMR channel, an organisation – who from time to time have conflicts with each other. Some users are even bullied by other users, but there is an overlap between the different active channels. Many users are active on several or most of the Telegram channels.
In addition to the NMR channel, two of the central channels are ‘Danmarks Nationale TG’ and ‘Fædrelandsfronten’. Both channels have recently been closed and have been reopened under new names.
“I have a recipe for a bomb”
Fædrelandsfronten has existed since December 2022 and consists mainly of very young men and boys who openly want to use violence in their fight against, among others, Jewish and Muslim citizens, who, along with the LGBTQ community, are identified as some of the ‘enemies’.
I am willing to kill a Jew if I am paid 1000 dkk
For example, 15-year-old A.L. wrote in a debate in Fædrelandsfronten during the Christmas holidays:
“Maybe we should have the 6 million gassed as they say we have already done”.
Six million refers to the six million Jews murdered during the Holocaust. He continues: “I am willing to kill a Jew if I am paid 1000 dkk”.
However, A.L. is not alone in his extreme hatred towards Jews in the group. The user Palladius is also an active participant:
“I have a recipe for a bomb if we need it”.
Frederik Søe Antvorskov Larsen hides behind the username Palladius. In 2021, he completed his military service in the Royal Guard. There he received the basic training of the Danish Defence, which includes training with firearms and explosives.
Later, both Frederik Søe Antvorskov Larsen and A.L. share pictures of themselves on the Telegram channel, partly masked, doing the nazi salute. A.L. subsequently posts another photo of himself; a dagger with the Star of David on it. The caption reads:
“Weapons reavel so they know to be afraid”. (It should probably read ‘reveal’).
In February this year, he did a week’s internship in the armed forces, specifically at Naval Station Frederikshavn.
On Telegram, he writes that he “became a Nazi when I was 13” and “I have been a racist all my life”. A.L. is a 15-year-old boy from North Jutland. Redox is aware of his identity, but due to his young age and the fact that, according to our information, he is already in contact with the authorities, we have chosen not to publish his full name in this article.
It’s better to go to jail than to be victimised
However, this is not the only time knives are mentioned in the chat channel. For example, user “Sir John” encourages A.L. to carry a knife. He writes: “You might as well start carrying a knife. It’s better to go to jail than to be victimised”. To this, A.L. replies that he already carries a knife occasionally.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.







A.L. explains that he is willing to kill a Jew for a price.







A.L. and Palladius let their anti-Semitic attitudes and violent fantasies run wild as they chat about killing ""kikes"", a derogatory term for Jews.







Palladius and A.L. share photos of themselves paying tribute to Adolf Hitler with a nazi salute.







A.L. shows off his knife, which is engraved with a Star of David.







Sir John here urges A.L. to carry a knife, which A.L. says he already does.





Prev
 1of6
Next



From the street to the chat
Nazi interest in weapons and explosives is nothing new. In the nineties, there were several serious cases regarding bombs and weapons in Denmark, the worst of course being the letter bomb that murdered a young socialist in Nørrebro on 16 March 1992. In 1997, the Combat 18 terrorist group from Copenhagen sent three letter bombs, all aimed at its enemies. However, the bombs were intercepted by the police.
In the 2000s untill the mid-2010s, the Danish Nazi movement was very much focussed on taking to the streets. Both in the form of demonstrations and actions, but also to have confrontations with political opponents on the left and to attack minority groups. For a period of 20-25 years, the majority of Nazi violence consisted of street attacks and vandalism.
Since the mid-2010s, there has been a slow shift, which has so far culminated in the years during and after the coronavirus lockdowns. Neo-Nazis are much less likely to take to the streets as a group, but instead gather online. From there, some of them are radicalised and inspired to prepare or commit extremely violent crimes.
the most likely right-wing extremist terrorist attack in Denmark is an attack carried out by a lone terrorist
In March last year, PET’s Centre for Terror Analysis (CTA) published a new and comprehensive analysis of the risk of terrorist attacks in Denmark. Among other things, the report states:
“CTA assesses that the most likely right-wing extremist terrorist attack in Denmark is an attack carried out by a lone terrorist, but it may also be carried out by a small group of individuals (…) CTA assesses that the right-wing extremist terrorist threat in Denmark reflects the general development among right-wing extremists in the West, insofar as it primarily derives from individuals on the periphery of or outside the established physical right-wing extremist organisations and groups, whose radicalisation primarily takes place in virtual communities of interest. It is less likely that a terrorist attack will be planned in connection to the physical far-right organisations and groups in Denmark.”
The March 2022 CTA analysis comes on the back of the far-right terrorist attacks that hit several locations around the world from 2019-2021, for example Christchurch in New Zealand, Halle in Germany, as well as a number of other locations.
Fascination with terrorism
“Whatever is gonna happen I will just say that I have been honoured to have been here on Telegram with you. I have talked with young and old. Experienced and unexperienced. I have talked with the oldest and most experienced in this struggle – The most respected. I have been a part of creating white unity among our people, better than any jew could ever hope to network with any other jew! I hope this chaos of life will continue and you here.
White revolution starts with you… Network!”
This is what Jérémy Trebbien Meilhac wrote on Telegram in October 2022. For the past handful of years, he has been active on the far right, where he has had dealings with several different organisations. Today, he runs one of the largest far-right Telegram channels, where he regularly shares Nazi material.
Jérémy Trebbien Meilhac became active in the far-right movement in Denmark in 2017, when he helped Rasmus Paludan and Stram Kurs (“Hard Line”) distribute election material during the municipal elections that autumn.
Jérémy Meilhac (med rød ‘Make America Great Again’-kasket) ses her sammen med Rasmus Paludan, partilederen for Stram Kurs, under med et valgfremstød på Christianshavns Torv i oktober 2017. (Foto: Researchkollektivet Redox)
The following year, he was arrested in a major police operation. There were fears that he would carry out a school shooting at Sydkystens Gymnasium, a high school in Ishøj, because he had written “Calm before the storm” in a Facebook post. Heavily armed police officers arrested him, and in the subsequent trial he was convicted of racist threats against a teacher at the high school, but not of planning school shootings – he was neither charged nor indicted for that.
The threats involved him using a fake Facebook profile to comment on a photograph of the teacher with the text: “No, they are fucking “perkere” (Red. a Danish derogatory term for people from the middle east) and they must die”. He was sentenced to 40 days in prison.
Since then, Jérémy Trebbien Meilhac has been involved in several organisations, including the Nordic Resistance Movement and the newly founded right-wing radical association Folkets Flamme.
However, his main activities take place online.
Today, Jérémy Trebbien Meilhac runs a number of Telegram channels where he has shares everything from speeches by Adolf Hitler and Hermann Göring to Nazi rock and propaganda for Nazi terrorist groups.
For example, he has shared a number of videos from the terrorist organisation Atomwaffen Division and tribute songs for the Combat 18 terrorist group. He has also shared glorifying images and texts about Timothy McVeigh, who was responsible for the 1995 Oklahoma City bombing that killed 168 people, and the German Nazi terrorist organisation NSU, which was responsible for numerous racially motivated killings.







Jérémy Trebbien Meilhac shares a photo of the only living member of the German Nazi terrorist group NSU, Beate Zschäpe, with the caption ""Action Over Words"".
Jérémy Trebbien Meilhac shares a photo of the only living member of the German Nazi terrorist group NSU, Beate Zschäpe, with the caption ""Action Over Words"".





Prev
 1of1
Next



On the Telegram channel, Jérémy Trebbien Meilhac also shares summaries of what he calls “White Terror”, listing Nazi and racist terrorist attacks. Among other things, he indicates which weapons were used and how many people were killed in the attacks.
Many of the posts on the Telegram channel are accompanied by disclaimers in which he formally disclaims responsibility for the content of his posts and states that he does not incite violence:
“This channel and every one associated with it, DON’T encourage white terror or mass murder. We simply share this content for purpose of documenting history, satire & art”.
The largest of his Telegram channels is called “JÈRÈMYS BUNKER”. It has existed for two years and now has more than 900 followers. He has posted thousands of videos, photos and songs.
every little thing we do actually accelerates this revolution
In between worshipping historical Nazis and right-wing terrorists, Jérémy Trebbien Meilhac occasionally writes more ideological posts himself. He emphasizes that his readers need to realise that they have a responsibility to change the course of history.
“I sometime think that it is because of the anti-white elite getting afraid, that they allow talk like this, as to “ease” the masses. Also I believe that the overton window is changing generally. All of this is happening because some people started talking about the problems, and that that talk spread. Every true revolution starts from the bottom of a society. It may sound stupid, but every little thing we do actually accelerates this revolution”.
In addition to running his own channels, Jérémy Trebbien Meilhac has also been active in the NMR’s chat channels, Fædrelandsfronten and Danmarks Nationale TG. In Fædrelandsfronten, he has previously shared The Turner Diaries.
He has also counselled the young A.L. on the acquisition of a mask, and when A.L. writes “I will fight to the death”, Jérémy Trebbien Meilhac replies “Yes, but be careful with such statements”.
However, sharing terrorist propaganda has not made Jérémy Trebbien Meilhac popular in all circles. On the Telegram channel “Danmarks Nationale TG”, he has become unpopular with several users who have strongly criticised him, calling him a ‘PET (red. Danish Secret Service) magnet’ and a ‘Fed-poster’, a term used to describe sharing material that attracts the attention of the authorities and may result in repression.
The other members believe that Jérémy Trebbien Meilhac’s sharing of terrorist manifestos, videos and books could lead to increased surveillance and reprisals, which they want to avoid. One person on the channel “Danmarks Nationale TG” wrote directly that Jérémy Trebbien Meilhac was partly responsible for teenagers being charged in court after being inspired by his material. This was in response to an article on the Feuerkrieg Division case, which started Tuesday.
The criticism of Jérémy Trebbien Meilhac turned into personal attacks and outright bullying. He was eventually excluded from the Telegram channel.
the sharing of material has exclusively historical, artistic and satirical purposes
Jérémy replied the following to Redox:
“It’s also a pity for you that you can’t read properly, as when it is constantly explicitly pointed out that the sharing of material has exclusively historical, artistic and satirical purposes. It was one of the first things I wrote about myself and the channels I have on Telegram.”
Jérémy Trebbien Meilhac shared an audio file on Telegram following Redox’s enquiry. It is a kind of far-right radio play called ‘The Diary of Jonni Hansen’, produced by members of the Nazi alt-right. In the clip, Redox editor Simon Bünger is killed by a Nazi.
NMR behind the scenes
The example of Jérémy Trebbien Meilhac shows that it is not only teenagers who are active on the Fædrelandsfronten Telegram channel. User names such as ‘The Nationalist from Denmark’, ‘Oswald Mosley’ and ‘Adolf Eichmann’ also include members of the Nazi organisation the Nordic Resistance Movement, which has branches throughout the Nordic region.
Members of the organisation have been convicted several times in the past for serious violence and murder, as well as for building firearms and bombs.
One of the organisation’s Danish branch leaders has been in prison in recent years, serving a three-year sentence for attempting to build a bomb and a firearm. You can read much more about that case here (The article is in Danish).
In the Fædrelandsfronten channel, NMR members have both asked critical questions and tried to recruit new members. The user Palladius – the one with the bomb recipe – says that he puts up NMR stickers, and he has also described in the NMR channel that he has previously applied for membership of the NMR.
Jacob Vullum Andersen, now the former head of the Danish branch of the NMR, is one of those who have been active in the telegram channel of Fædrelandsfronten, even after he left the NMR in January this year. As recently as February, he used the channel to sell several items, including a bulletproof vest and various Nazi memorabilia.

Redox says: There is cause for concern
The developments we have seen in the last few years should set alarm bells ringing. First the case where an NMR branch leader tried to produce both a bomb and firearms in his home, then the arrests in the Feuerkrieg Division case, and now the Ukrainian Nazi’s alleged plans to attack Cafe Sappho in Aarhus. It is not business as usual.
We have long been pleased that the street violence that characterised the late 1990s, 2000s and early 2010s has been in marked retreat, but now it seems to have been replaced by a very different and potentially much more dangerous strategy.
The risk of a one-man Nazi terrorist attack is a very real risk today.

Reprisals
The chat on the original Fædrelandsfronten telegram channel has now gone silent. A.L. has said that he was called to a meeting with the police after his classmates warned the school that he might commit acts of violence. Subsequently, A.L.’s parents also became aware of his activities and his mobile phone was confiscated. Other members set up a new channel without A.L.’s participation.
Tuesday, the trial against N.T. started at the court in Holbæk. It will take place before a jury, which means that the prosecution will demand a minimum of four years in prison. His lawyer has not responded to Redox’s enquiry.
It has not been possible to contact the Ukrainian Nazi D.C. Neither Jacob Vullum Andersen nor Frederik Søe Antvorskov Larsen have responded to our enquiries. Hanne Kronborg, who sits on the board of Folkets Flamme, does not wish to comment on her or the organisation’s views on Jérémy Trebbien Meilhac’s activities on Telegram.
Thursday this week is 16 March. It is the commemoration day of the bombing in Søllerødgade, which in 1992 cost the young socialist Henrik Christensen his life. To mark the occasion, anti-fascist groups have called for a memorial demonstration in Søllerødgade in Nørrebro. It will take place on Thursday at 17.00.
Remember that you can support our research work. You can send a one-off donation to Mobilepay 80905. If you want to help us secure a steady, stable income, you can become a supporting member (www.redox.dk/support). It only costs 50 DKK per month. The money primarily covers our running costs for court books, camera equipment, IT and transport.
","He wore a gold ring on his finger, engraved with a large swastika. According to the indictment, the Ukrainian Nazi D.C. sought knowledge on how to make firebombs and instructions on knife fighting before going to ‘Café Sappho’ in Aarhus a few days later. The café is, in their own words, an “association and social …
",Redox,['Nyheder']
0,3944,https://redox.dk/nyheder/presset-skaerpet-paa-nyfascister-efter-forbud-mod-generation-identitaire/,2021-03-11 12:37:27,2021-03-11 23:20:03,Presset skærpet på nyfascister efter forbud mod Generation Identitaire,"Den franske moderorganisation for den identitære bevægelse, Generation Identitaire, er blevet gjort forbudt og opløst ved dekret. Det skete onsdag i sidste uge. Det var den franske indenrigsminister, Gérald Darmanin, der på Twitter publicerede et dekret, der forbød den nyfascistiske organisation. Teksten slår blandt andet fast, at Generation Identitaire er blevet forbudt fordi, de efter de franske myndigheders opfattelse, har opfordret til ”diskrimination, had og vold”.
I oktober 2020 protesterede Generation Identitær mod Hizb ut-Tahrirs demonstration ved den franske ambasade på Kongens Nytorv i København. Den meget aktive aktivist Sigfred Agerbo Jensen ses her i midten.
Forbuddet har rødder tilbage til 2017. Dengang indledte Generation Identitaire kampagnen ”Forsvar Europa”. I den første større aktion sendte bevægelsen sine aktivister på båd ud i Middelhavet. Formålet var at blokere flygtninges vej over det farefulde vand.
Året efter gennemførte Generation Identitaire en storstilet aktion i Alperne på grænsen mellem Frankrig og Italien. Formålet med aktionen var igen at blokere grænseovergange for flygtninge. Generation Identitaire havde ifølge Reuters lejet to helikoptere og et fly til lejligheden, og formålet var at lokalisere og stoppe flygtninge.
Også i januar i år bevægede organisationen sig op i bjergene. Igen var formålet at blokere en grænseovergang og hindre den påståede ”terror- og migranttrussel”. Denne gang var det bare i Pyrenæerne, ved grænseovergangen mellem Frankrig og Spanien. Det var denne seneste aktion, der fik bægeret til at flyde over for de franske myndigheder og som fik den franske indenrigsminister til at udtale, at medlemmer af gruppen arbejder for en ”underminering af Republikken” og at de tilmed ”underminerer demokratiet, når de agerer grænsepoliti”. På den baggrund igangsatte indenrigsministeren i januar 2021 en undersøgelse, der skulle fastslå om Generation Identitaire kunne forbydes.
En anden årsag til forbuddet mod Generation Identitaire er eftervirkningerne af Al Jazeeras undersøgende dokumentar, Generation Hate, fra december 2018. Dokumentaren dokumenterede både voldsparathed, Hitler-sympatier og stærke forbindelser mellem det største højreradikale parti i Frankrig, Rassemblement national (tidligere Front National), med Marine Le Pen i spidsen og miljøet omkring Generation Identitaire.
Brev til Generation Identitaire
Med indenrigsministeren i spidsen fulgte de franske myndigheder den 11. februar 2021 op på den indledende undersøgelse fra januar. Indenrigsministeren sendte således et brev til Generation Identitaires ledelse. I brevet henviser han til, at Al Jazeeras dokumentar havde afsløret Generation Identitaires sande ansigt og skriver desuden, at Generation Identitaire benytter ”åbenlys hadefuld retorik”, at Generation Identitaire ”bidrager til højnelsen af spændinger i samfundet” og at organisationen ”fremprovokerer voldelige angreb”. Generation Identitaire fik derefter 10 dage til at svare, skrev indenrigsministeren på Twitter.
Generation Identitaires svar gjorde ikke indtryk på de franske myndigheder og onsdag den 3. marts blev bevægelsen forbudt.
Forbud giver genlyd i Danmark
Allerede før forbuddet mod Generation Identitaire blev en realitet, gav processen, der ledte op til forbuddet mod den franske moderorganisation, genlyd ind i den danske gren af den højreradikale bevægelse.
Den danske afdeling, Generation Identitær, har fulgt udviklingen i Frankrig tæt. I en artikel på hjemmesiden fra den 22. februar 2021 kaldes der på solidaritet med Generation Identitaire. To dage tidligere har det, de selv beskriver som “en stor gruppe danske identitære aktivister” deltaget i en protestdemonstration i Paris, selvom der er omfattende restriktioner i begge lande. Formålet var at vise støtte til den franske moderorganisation.
Foran den franske ambassade ses fra højre Generation Identitær-aktivisterne Emil Naundrup Vester, Asbjørn Magnus Voetmann og Sebastian Nielsen under aktionen i oktober.
Det er langt fra første gang Generation Identitær besøger deres franske ligesindede. Tidligere har danskerne deltaget i både sommerlejre og andre aktiviteter i Frankrig.
Redox har tidligere omtalt hvordan en stor del af Generation Identitærs indsamlede midler via ”Foreningen til bevarelse af Europæisk identitet”, som Generation Identitær har sat op til formålet, går til rejser til udlandet.
I det seneste regnskab, der dækker perioden 1. august 2019 til 31. juli 2020, fremgår det, at bevægelsen i Danmark har indsamlet 337.266 kr. Det er en lille stigning i indsamlede midler sammenlignet med året før. Midlerne er indsamlet ”fra private bidragsydere og virksomheder”, som det lyder i rapporten.
Kigges der nærmere på regnskabet bliver det meget tydeligt, at en stor del af Generation Identitærs politiske virksomhed handler om at pleje de internationale kontakter. Størstedelen af udgifterne er brugt på ”materialer”, men på andenpladsen i forhold til udgifter kommer ”rejseomkostninger”. Af de indsamlede midler har Generation Identitær brugt 86.386 kr. på at rejse rundt til politisk ligesindede i Europa i indsamlingsperioden. Det svarer til en tredjedel af samtlige afholdte udgifter i regnskabet.
Foragt for det liberale demokrati
I en tekst fra den 16. februar skriver Generation Identitær i en længere kommentar til udviklingen i Frankrig under overskriften “Det liberale demokratis fallit”, at situationen i Frankrig viser, at “…at den demokratiske pluralisme ikke gælder for højrefløjen, og udstiller det liberale demokratis krise”.
Senere i artiklen spekuleres der over hvad konsekvenserne ved et forbud kan være. Her mener Generation Identitær, at forbuddet kan have den konsekvens, at det vil “underminere tilliden” til det liberale demokrati og dermed “troen på at den demokratiske vej er en mulighed…”.
At foragten for det liberale demokrati ikke er blevet mindre efter forbuddet blev proklameret den 3. marts bliver tydeligt når man læser Generation Identitærs seneste tekst fra 8. marts.
I artiklen er det ikke længere kun det liberale demokrati, der er i “krise”. Nu proklameres det tilmed, at forbuddet ikke kun viser en demokratisk krise, men at sagen mod Generation Identitaire ligefrem “afslører hele liberalismens sammenbrud” og forbuddet er udtryk for “liberalismens sidste krampetrækninger”. I artiklens første sætning slår Generation Identitær deres holdning til det liberale demokrati helt fast. Organisationen skriver direkte:
“Det liberale, pluralistiske demokrati er en løgn.”
Fra højre ses Generation Identitær-medlemmerne Sebastian Nielsen, Daniel Nordentoft, Morten Christensen og talsmanden Frederik Rye Skov på Kongens Nytorv i oktober.
Inde i den politiske varme
Siden Generation Identitaire blev dannet i Frankrig, har bevægelsen spredt sig til en række lande i Europa, herunder Danmark. Selvom organisationen er forholdsvis lille i Danmark, har de formået at etablere sig og skabe et stærkt brand via symbolske happenings og aktioner, der filmes og deles på sociale medier. De er ligeledes blevet taget varmt imod af særligt den nationalkonservative højrefløj, der ser deres den ungdommelige aktivisme som en tiltrængt fornyelse.
Selvom Generation Identitærs talsperson, Aurelija Aniulyte, i Deadline på DR2 snakkede ”blodets bånd” som udgangspunkt for ‘danskhed’, og organisationen ideologisk set er et stykke længere til højre end kernen af den nationalkonservative bevægelse, er Generation Identitær blevet en del af det nationalkonservative miljø, og har blandt andet været involveret i Mosbjerg Folkefest. De har holdt tale på Christiansborg, inviteret af Trykkefrihedsselskabet, og en af Generation Identitærs tidligere centrale medlemmer, Jeppe Veibel Jensen, er blevet ansat i Nye Borgerliges sekretariat på Christiansborg.

Nyfascisme?
Generation Identitær udspringer af den højreradikale ideologiske strømning, der kalder sig selv Det Nye Højre (på fransk: Nouvelle Droite), som opstod i kølvandet på Anden Verdenskrig, hvor højreradikalismen og fascismen skulle genopfinde sig selv. Vi bruger betegnelsen nyfascister om Generation Identitær. Du kan læse vores analyse her.

Redox har tidligere kunne dokumentere talrige eksempler på omfavnelsen af Generation Identitær fra medlemmer af Dansk Folkeparti, Nye Borgerlige og Stram Kurs. Den nyfascistiske organisation er hurtigt og smidigt blevet accepteret af den parlamentariske højrefløj som en legitim aktør og allieret.
Under pres i flere lande
Den franske moderorganisation er dog langt fra den eneste gren af den identitære bevægelse, der er under pres i Europa. Også i lande som Østrig og Tyskland er presset på organisationens lokalafdelinger steget.
I Østrig undersøger myndigheder også om bevægelsen kan forbydes. Det sker på baggrund af en mulig forbindelse til terror efter det kom frem at den højreekstreme terrorist, Brenton Tarrant, der i et terrorangreb dræbte 51 mennesker i to moskeer i Christchurch, New Zealand, havde været i kontakt med bevægelsens østrigske leder, Martin Sellner. Brenton Tarrant havde desuden doneret penge til bevægelsen. Senere blev det dog slået fast, at der ikke nødvendigvis var en direkte forbindelse mellem Sellner og Tarrant og sagen blev droppet. Ikke desto mindre har de østrigske myndigheder fastholdt presset på organisation og undersøger fortsat om bevægelsen kan opløses i Østrig.
Også i Tyskland er presset på Generation Identitær stort. Her har efterretningstjenesten klassificeret bevægelsen som ”højreekstremister” og myndighederne har uden held forsøgt at kriminalisere gruppen.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Generation Identitær har sendt følgende til Redox, som kommentar til at vi omtaler dem som en højreradikal og nyfascistisk organisation: “Generation Identitær tager afstand fra alle totalitære ideologier, herunder kommunisme, fascisme og nationalsocialisme”.
Hverken Generation Identitærs talsperson Frederik Rye Skov, Sigfred Agerbo Jensen, Daniel Nordentoft, Emil Naundrup Vester, Sebastian Nielsen, Asbjørn Magnus Voetmann eller Morten Christensen har besvaret Redox’ gentagne henvendelser. Både Frederik Rye Skov, Sigfred Agerbo Jensen, Sebastian Nielsen og Morten Christensen har blokeret Redox’ journalister på de sociale medier, hvor vi har kontaktet dem.
","Den franske moderorganisation for den identitære bevægelse, Generation Identitaire, er blevet gjort forbudt og opløst ved dekret. Det skete onsdag i sidste uge. Det var den franske indenrigsminister, Gérald Darmanin, der på Twitter publicerede et dekret, der forbød den nyfascistiske organisation. Teksten slår blandt andet fast, at Generation Identitaire er blevet forbudt fordi, de efter …
",Redox,['Nyheder']
0,673,https://redox.dk/nyheder/hoejreradikal-partileder-anholdt-for-trusler/,2016-06-23 09:37:55,2017-10-03 14:11:44,Højreradikal partileder anholdt for trusler,"Omkring kl. 14 onsdag lagde politiet en jernring rundt om den højreradikale partileder, Michael Ellegaards, hjem i Odense bydelen Bolbro, da de skulle anholde ham i en sag om trusler mod en offentligt ansat. Fyns Politi ville i den forbindelse ikke tage nogen chancer, udtrykte Politikommissær Thomas Bentsen til Fyens Stiftidende: “Vi kender ham udmærket godt i forvejen og kunne ikke afvise, at han kunne være i besiddelse af et skydevåben. Når det er tilfældet, tager vi alle forholdsregler”.
Michael Ellegaard har adskillige voldsdomme bag sig og blev i 2013 dømt for, et år tidligere, at have skudt en politibetjent med et særdeles kraftigt luftgevær.
I 2011 demonstrerede Michael Ellegaard de kraftige luftgeværer i en række udsendelser og interviews i den fynske presse. I en af udsendelserne viste han bl.a. at luftgeværerne kunne gennemtrænge et grisekranie og fortalte samtidig at et skud kunne dræbe et menneske. I forbindelse med udsendelsen opfordrede partilederen sine medlemmer og støtter til at bevæbne sig og programlagde en ugentlig skyde-træning med Frit Danmarks-medlemmer i hans egen baghave.
Det var på baggrund af disse udsendelser at den daværende justitsminister tog initiativ til at stramme lovgivningen for de omtalte våben, spledes at det fremover kræver tilladelse for at købe og eje våben i den klasse. Ifølge Redox’ oplysninger har Michael Ellegaard dog, på trods af tidligere domme og indholdet af udsendelserne, fået tilladelse til at eje luftgeværerne.
Det højreradikale parti, Frit Danmark stillede senest op til kommunal- og regionsrådsvalget i 2013, i Odense Kommune og Region Syddanmark – her fik partiet henholdsvis 257 og 2674 stemmer. I Januar 2015 var Michael Ellegaard og Frit Danmark blandt initiativtagerne, da det tyske PEGIDA-demonstrationskoncept blev importeret til Danmark.
Fyens Politi oplyser til Redox, at Michael Ellegaard torsdag ikke vil blive fremstillet i grundlovsforhør og der forelægger hermed ikke et krav om varetægtsfængsling.
Det har torsdag formiddag ikke været muligt at få en kommentar fra Michael Ellegaard.
","Omkring kl. 14 onsdag lagde politiet en jernring rundt om den højreradikale partileder, Michael Ellegaards, hjem i Odense bydelen Bolbro, da de skulle anholde ham i en sag om trusler mod en offentligt ansat. Fyns Politi ville i den forbindelse ikke tage nogen chancer, udtrykte Politikommissær Thomas Bentsen til Fyens Stiftidende: “Vi kender ham udmærket …
",Redox,['Nyheder']
0,3381,https://redox.dk/nyheder/dansk-nmr-leder-traekker-sig-tilbyder-at-kaste-organisationen-ud-i-intern-kaos-og-svaekkelse/,2019-11-22 15:12:16,2019-11-22 15:12:16,Dansk NMR-leder trækker sig: Tilbyder at kaste organisationen ud i “intern kaos og svækkelse”,"Martin Durvad, der er den øverste leder af Den Nordiske Modstandsbevægelse (NMR) i Danmark, trækker sig nu fra den nazistiske organisation. Samtidig tilbyder han Redox at sende NMR ud i “intern kaos og svækkelse”.
Det sker som direkte konsekvens af fængslingen af Jacob Vullum Andersen efter forrige weekends omfattende aktioner mod jøder i Danmark.
Der kom en email
Torsdag aften skrev Martin Durvad en email til Redox. I den lød det blandt andet:
“Jeg skriver til jer, da jeg har et forslag der kunne gavne os begge. I lyset af de seneste hændelser, så kan jeg ikke længere lægge navn til den nordske modstandsbevægelse. Derfor ønsker jeg at i fjerner mit navn i jeres artikler, og kan til gengæld tilbyde min fulde tilbagetrækning. Med hvad det medfører af intern kaos og svækkelse her samtidig med Jacobs anholdelse. Jeg vil med et holde mig 100% fra den nationale scene for bestandig. Artiklerne er gamle og ubetydelige. Jeg fjerner selv mit navn fra alle andre steder privat og inde for organisationen.”
Slettede sit navn
Fredag formiddag kunne Redox konstatere, at Durvad allerede havde været i sving på NMR’s hjemmeside. I flere artikler, hvor han oprindelig var omtalt med navn, er hans navn nu fjernet. I en artikel fra 2. juni lød det oprindeligt:
“Det var nu blevet tid til dagens højdepunkt, hvor Den Nordiske Modstandsbevægelses danske grens nationale chef, Martin Durvad, skulle tale.“
Fredag lyder teksten i stedet:
“Det var nu blevet tid til dagens højdepunkt, hvor Den Nordiske Modstandsbevægelses danske grens nationale chef skulle tale.”
Den oprindelige artikel kan ses på internetarkivet archive.org.
Redox har fundet flere lignende eksempler, hvor Durvad nu har fjernet sit eget navn fra hjemmesiden på en organisation, som han officielt stadig står i spidsen for.
En organisation i knæ
I april gennemførte NMR sin hidtil største magtdemonstration i Danmark, da de sammen med en stor gruppe svenske nazister marcherede igennem København. Selvom langt hovedparten af de mere end 80 demonstranter var svenskere, så var der ingen tvivl om, at den danske NMR-afdeling oplevede dagen som en stor sejr. Siden da er det gået stærkt nedad.

Hvorfor efterkommer Redox’ ikke Martin Durvads ønske?
Det sker fra tid til anden, at tidligere højreekstremister kontakter os, fordi de gerne vil have fjernet et billede eller deres navn fra en artikel. Det er vi som udgangspunkt åbne overfor, for vi synes det er positivt, når personer lægger de racistiske og nynazistiske miljøer bag sig. 
Sådan en forespørgsel behandles seriøst og vi vurderer en lang række faktorer, blandt andet vedkommendes alder og anciennitet i det nazistiske miljø samt hvor længe vedkommende har været ude af miljøet. En ung person, der var aktiv i en kortere periode, og som har lagt bevægelsen bag sig, vil vi være meget tilbøjelig til at fjerne. 
Men vi kan, vil og skal ikke omskrive historien. Hvis man har været nøglefigur på højrefløjen, så får man som udgangspunkt ikke fjernet sit navn fra vores artikler. Det er tilfældet med Martin Durvad. Alt andet ville være historierevisionisme.
Når lederen af en nazistisk bevægelse, der er i offentlighedens søgelys på grund af antisemitisk hærværk, tilbyder at kaste organisationen ud i “intern kaos og svækkelse” for til gengæld selv at slippe for opmærksomhed, så er det en vigtig historie. Det kan vi ikke sidde overhørigt og derfor har vi skrevet historien om Durvads mail i stedet for at fjerne ham fra artiklerne.

I august forlod Kristian Niss organisationen. Han var leder af den nordjyske ‘rede’, som NMR kalder sine lokalafdelinger. Det skete samtidig med at det svenske medie Expo kunne afsløre, at en stor gruppe NMR-medlemmer var brudt ud af organisationen og i stedet havde dannet Nordisk Styrke, en angiveligt endnu mere voldsberedt organisation.
Om Niss er gået ind i Nordisk Styrke er uklart, men en dansker, der ihvertfald har tilsluttet sig dem er Peter Kjøller Bak. Den unge fynbo har igennem det seneste år ellers været en af de mest aktive NMR-medlemmer, men har altså forladt organisationen nu.
For to uger siden skete de antisemitiske propaganda- og hærværksaktioner så og få dage senere blev Jacob Vullum Andersen fængslet. Efter Kristian Niss’ afgang var Vullum den ene af kun to tilbageværende redeledere i NMR og er nu sat ud af spil indtil han bliver løsladt.
Med ovenstående in mente er Martin Durvad således den eneste fungerende redeleder – han styrer de københavnske tropper – samtidig med at han er den øverste landsleder af den danske afdeling. Indtil nu.
Med mailen til Redox og den hastige sletteaktivitet på NMR’s hjemmeside vil Durvad skrive sig selv ud af NMR’s historie.
Durvad efterlader sig en organisation, der på kort tid er imploderet fuldstændigt: Tre ud af tre redeledere, den ene tillige landsleder, er væk. Flere medlemmer står overfor retssager og offentlighedens søgelys hviler ubønhørligt på organisationen. Drømmen om de store nazimarcher er parkeret for en rum tid fremover.
Redox har været i telefonisk kontakt med Peter Bak. Han lagde på. Kristian Niss ønskede ikke at svare på Redox’ spørgsmål. Redox har haft en længere telefonsamtale med Martin Durvad om sagen. Han bekræfter, at han trækker sig fra NMR, men han ønsker ikke at stille op til interview.

Du kan støtte vores fortsatte arbejde med at afdække den yderste højrefløj ved at give en donation på Mobilepay: 80905 eller ved at blive støttemedlem.
","Martin Durvad, der er den øverste leder af Den Nordiske Modstandsbevægelse (NMR) i Danmark, trækker sig nu fra den nazistiske organisation. Samtidig tilbyder han Redox at sende NMR ud i “intern kaos og svækkelse”. Det sker som direkte konsekvens af fængslingen af Jacob Vullum Andersen efter forrige weekends omfattende aktioner mod jøder i Danmark. Der …
",Redox,['Nyheder']
0,3179,https://redox.dk/nyheder/folketingskandidat-11-september-var-et-inside-job/,2019-05-24 09:34:16,2019-05-24 09:35:19,Folketingskandidat: 11. september var et “inside-job”,"Philip Brandt er folketingskandidat på Bornholm for Nye Borgerlige. Men han er ikke bare dét. Han er også konspirationsteoretiker.
Den bornholmske folketingskandidat postede i 2017 et kritisk citat om Barack Obama fra Nigel Farage, den tidligere leder af det højrenationale britiske parti UKIP. Citatet handlede om indrejseforbud i USA til personer fra specifikke muslimske lande. Opslaget medførte en længere debat, hvor Philip Brandt ikke lagde skjul på sin begejstring for den nuværende amerikanske præsident Donald Trump. Undervejs spurgte en person i kommentarsporet kritisk: ”Og du finder det ikke det mindste betænkeligt at de lande som terroristerne bag 11. september kom fra, ikke er på listen over de lande der er indført indrejseforbud fra? 😊”
Philip Brandt redegjorde derfor for, hvorfor terrorangrebene på World Trade Center i New York den 11. september 2001 efter hans opfattelse var et ”inside job”. Han skrev blandt andet:
”…hvor ved du fra, hvor terroristerne bag 9/11 kom fra??? Medierne??? Har du nogensinde tænkt på, hvor “bekvemt” det var, at man fandt alle ID-papirer (uskadte) blandt murbrokkerne – på trods af at de angiveligt lige havde været en tur i cockpittet på nogle fly, der var eksploderet i et inferno af eksploderende flybrændstof? 9/11 var et inside-job, og et korrupt påskud for at starte Bush-administrationens “war on terror”, bombe Irak tilbage til stenalderen (hvorfor lige Irak?), føre krig i Afghanistan og destabilisere hele Mellemøsten. Og vi var dumme nok til at hoppe med på idéen! Men der var masser af penge at tjene for våbenindustrien.”
Udover at være folketingskandidat for Nye Borgerlige spiller Philip Brandt en central rolle i partiets lokale organisation på Bornholm, hvor han er en drivende kraft i partiets lokalafdeling og bestyrelse.
Philip Brandt argumenterede i kommentar til hans eget opslag for at angrebet på World Trade Center den 11. september 2001, var et “inside-job”. Screenshot.
Homovielser: Et overgreb på kirken
Philip Brandt nøjes ikke med at sprede konspirationsteorier omkring terrorangrebet den 11. september i sin Facebook-debat. Homoseksuelles ret til at blive kirkeligt viet udtrykker han også en stæk modstand imod. Det kom også i forlængelse af spørgsmål omkring Donald Trumps politikker, hvor homoseksuelles rettigheder blev taget op. Her lød det klare svar fra folketingskandidaten: ”Homoseksuelles “ret” til at blive gift i en kirke er efter min mening et decideret overgreb på kirken”,  

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Mens Philip Brandt i 2017 mente, at homovielser var et “decideret overgreb på kirken”, lød der den 22. september 2016 andre toner fra Nye Borgerliges partiformand, Pernille Vermund, da hun adspurgt af en læser af Ekstra Bladet udtalte: “Vi mener, at det er op til kirken at bestemme, hvem de vil vie og ikke vie. Men hvis man ikke kan se på to personer af samme køn kysse, så skal man ikke komme til Danmark.”
Hverken Philip Brandt eller Nye Borgerliges pressechef Lars Kaaber har besvaret Redox’ henvendelser.
","Philip Brandt er folketingskandidat på Bornholm for Nye Borgerlige. Men han er ikke bare dét. Han er også konspirationsteoretiker. Den bornholmske folketingskandidat postede i 2017 et kritisk citat om Barack Obama fra Nigel Farage, den tidligere leder af det højrenationale britiske parti UKIP. Citatet handlede om indrejseforbud i USA til personer fra specifikke muslimske lande. …
",Redox,['Nyheder']
0,608,https://redox.dk/nyheder/ingen-mandater-til-det-yderste-hoejre-trods-samlet-fremgang/,2013-11-21 07:30:05,2017-10-04 11:20:32,Ingen mandater til det yderste højre trods samlet fremgang,"Større stemmetal til højreradikale
Vælgertilslutningen til Danskernes Parti og de øvrige seks indvandringsfjendtlige lister og partier, der ved tirsdagens valg var opstillet i de fem regioner og 12 ud af 98 kommuner, lå på blot 0,2 % af stemmerne.
Selvom det yderste højre på den måde var særdeles langt fra at få valgt deres kandidater ind i by- og regionsrådene, betød valget imidlertid en væsentlig stigning i det yderste højres stemmetal. De syv opstillede lister og partier fik i alt 17.419 stemmer, heraf de 2168 i kommunerne. Der var således flere end 15.000 danskere, der ved valget satte deres kryds ved enten Danskernes Parti, Fremskridtspartiet, Frihedspartiet, Frit Danmark, SIAD, Vælgerforeningen Danmark eller Karsten Holts to lokallister. Ved valget i 2009 var det samlede antal stemmer i kommuner og regioner til det yderste højre på 12.239, og selvom stemmeprocenten ved valget i tirsdag lå 6,1 procentpoint højere end for fire år siden, betyder det en markant større tilslutning til det yderste højre end ved sidste lokalvalg.
5.500 danskere stemte nynazistisk
Valgets mest omtalte højreradikale liste, det nynazistiske Danskernes Parti, fik trods massiv medieomtale og en offensiv valgkampagne et noget afdæmpet valgresultat. Således fik Danskernes Parti i alt 5487 stemmer i de fire regioner, hvor partiet var opstillet, mens det samlede stemmetal til kommunalvalget i Hjørring, Aarhus, Fredericia, Sønderborg og København var på 1295. Det svarer til, at i gennemsnit 0,2 % af vælgerne i regionerne og 0,3 % i de fem kommuner stemte på det nynazistiske parti ved valget.
Det største kommunale stemmetal fik Danskernes Parti i Aarhus, hvor Daniel Carlsen stillede op som partiets spidskandidat. Her stemte 551 personer på det nynazistiske parti – et tal, der dog ligger langt under de godt 2000 stemmer, som den ORG-kontrollerede liste, Århus Mod Moskeen, fik ved kommunalvalget i 2005. I Region Midtjylland fik Danskernes Parti 1807 stemmer, mens partiet i Region Nordjylland og Hjørring Kommune, hvor nazi-veteranen Morten Borup stillede op, fik henholdsvis 750 og 57 stemmer svarende til 0,2 %.
Heller ikke ved valget i Region Syddanmark kunne Danskernes Parti mønstre mere end 0,2 % af vælgerne. Her stemte 1513 personer på partiet, mens det ved kommunalvalgene i Sønderborg og i Fredericia fik henholdsvis 122 og 168 stemmer. Valgresultatet i Fredericia, hvor Danskernes Parti stillede op med det tidligere DNSB-ledelsesmedlem, Morten Schjetne, i spidsen, var procentmæssigt det bedste: 0,6 % af vælgerne satte her deres kryds ud for partiet.
I Region Hovedstaden fik Danskernes Parti 1417 stemmer, mens 397 københavnere, svarende til 0,1 % af vælgerne, valgte at sætte deres kryds ved det nynazistiske parti. Flest i Sundbyøster-kredsen, hvor alene 71 personer eller 1,2 % af kredsens vælgere stemte på partiet. Til sammenligning fik Fremskridtspartiet ved kommunalvalget i 2009 504 stemmer i København Kommune.
Danskernes Parti var således i alle de opstillede kommuner og regioner meget langt fra at få valgt deres kandidater ind. Den umiddelbart største konsekvens på kort sigt af partiets valgresultat bliver da også den årlige statslige partistøtte, som partiet på baggrund af sit stemmetal vil få udbetalt. Det drejer sig om 29.381 kr. årligt de næste fire år.
To gange Fremskridtspartiet
Fremskridtspartiets gamle garde, der ved valget stillede op under det oprindelige partinavn, fik ved valget i Region Hovedstaden 2029 stemmer. Det er en betydelig tilbagegang ift. til regionsrådsvalget i 2009, hvor partiet fik 3424 stemmer. I Region Midtjylland holdt partiet nogenlunde sit resultat fra 2009 og fik 3112 eller 0,4 % af stemmerne, mens 172 personer stemte på Fremskridtspartiet i Ringkøbing-Skjern Kommune – den eneste kommune, hvor partiet var opstillet. Det svarer til 0,5 % af stemmerne.
Den anden halvdel af det gamle Fremskridtsparti, der til valget stillede op som Frihedspartiet – Glistrups Linje, fik et noget mere beskedent valgresultat. I Region Syddanmark fik partiet 527 stemmer, hvilket er markant færre end de 2229 stemmer, som Fremskridtspartiet fik i regionen ved valget i 2009. I Faaborg-Midtfyn Kommune fik Frihedspartiet 57 stemmer eller 0,2 % af stemmerne, mens 346 af Region Hovedstadens vælgere valgte at sætte deres kryds ved Frihedspartiet.
De andre lister
Igen i år stillede den skydeglade indvandringsmodstander, Michael Ellegaard, op med sin lokale liste, Frit Danmark – Folkebevægelsen Mod Indvandringen. Det lykkedes for partiet og dets formand, der sidste år skød en politibetjent med et kraftigt luftgevær, at få 2674 personer eller 0,4 % af vælgerne i Syddanmark til at stemme på Frit Danmark. I 2009 fik partiet 2374 stemmer, der ligeledes svarede til 0,4 %. Ved kommunalvalget i Odense fik Frit Danmark 257 stemmer.
Karsten Holts liste, Jylland Først, der stillede op i Region Syddanmark, fik 579 stemmer, mens hans lokalliste i Vejle kunne trække 64 stemmer.
Stop Islamiseringen Af Danmark, med Anders Gravers i spidsen, fik ved tirsdagens valg i Jammerbugt Kommune 99 stemmer. Den antimuslimske forening stillede desuden op i Horsens, hvor den fik 183 stemmer.
Også Hallstein Bjørnbaks nye liste, Vælgerforeningen Danmark, fik et meget begrænset valgresultat. I Region Hovedstaden og Region Sjælland fik Vælgerforeningen henholdsvis 274 og 223 stemmer, svarende til 0,03 og 0,1 % af stemmerne, mens de i Slagelse Kommune fik 41 stemmer. I 2009 stillede Bjørnbak op med Danmarks Nationale Liste, der fik 231 stemmer i Region Sjælland og 12 stemmer i Sørø Kommune.
Her er de samlede valgresultater for det yderste højre, ved tirsdagens valg:
Regionsrådsvalget
Hovedstaden: Danskernes Parti: 1417 (0,2 %), Vælgerforeningen Danmark: 274 (0,0 %), Frihedspartiet: 346 (0,0 %) og Fremskridtspartiet: 2029 (0,2 %)
Sjælland: Vælgerforeningen Danmark: 223 (0,1 %)
Nordjylland: Danskernes Parti: 750 (0,2 %)
Midtjylland: Danskernes Parti: 1807 (0,3 %), Fremskridtspartiet: 3112 (0,4 %)
Syddanmark: Frit Danmark: 2674 (0,4 %), Danskernes Parti: 1513 (0,2 %), Frihedspartiet: 527 (0,1 %) og Jylland Først: 579 (0,1 %).
Kommunalvalget
Aarhus: Danskernes Parti: 551, (0,2 %)
Faaborg-Midtfyn: Frihedspartiet: 57 (0,2 %)
Fredericia: Danskernes Parti: 168 (0,6 %)
Hjørring: Danskernes Parti: 57 (0,2 %)
Horsens: Stop Islamiseringen af Danmark: 183 (0,4 %)
Jammerbugt: Stop Islamiseringen af Danmark: 99 (0,4 %)
København: Danskernes Parti: 397 (0,1 %)
Odense: Frit Danmark: 257 (0,2 %)
Ringkøbing-Skjern: Fremskridtspartiet: 172 (0,5 %)
Vejle: Vejle Kommune Først: 64 (0,1 %)
Slagelse: Vælgerforeningen Danmark: 41 (0,1 %)
Sønderborg: Danskernes Parti: 122 (0,3 %)
","Større stemmetal til højreradikale Vælgertilslutningen til Danskernes Parti og de øvrige seks indvandringsfjendtlige lister og partier, der ved tirsdagens valg var opstillet i de fem regioner og 12 ud af 98 kommuner, lå på blot 0,2 % af stemmerne. Selvom det yderste højre på den måde var særdeles langt fra at få valgt deres kandidater …
",Redox,['Nyheder']
0,2380,https://redox.dk/nyheder/internationalt-drama-i-generation-identitaer/,2018-08-13 12:00:00,2018-08-14 12:03:59,Internationalt drama i Generation Identitær,"I den forgangne uge afholdte Generation Identitær deres internationale sommerlejr i Frankrig, blandt andet med deltagelse af en delegation fra den danske afdeling.
Indholdet på sommerlejren, der bliver kaldt for et “sommeruniversitet”, bestod bl.a. forelæsninger, aktionstræning og kampsport. Ugen i Sydfrankrig forløb dog ikke problemfrit, da et af de ledende britiske medlemmer angiveligt forlod lejren i protest mod at et andet medlem tidligere har været involveret i et racistisk motiveret knivoverfald.
Under lejren kontaktede det engelske medie The Observer nemlig en række ledende medlemmer af den engelske afdeling og foreholdt dem oplysninger om at et prominent medlem havde naziforbindelser og havde været tiltalt for et racistisk knivoverfald. Oplysningerne fik den ene de to britiske ledere, Tom Dupré, til at forlade lejren og organisationen. I den forbindelse udtalte han blandt andet at oplysningerne ville “skabe kaos” i sommerlejren og at hans vurdering var, at andre medlemmer også ville forlade organisationen.
Norsk nazivold
I følge Redox’ oplysninger omhandlede de kontroversielle oplysninger nordmanden Tore Johan Rasmussen, der indtil fornyligt var bosiddende i England og har haft en central rolle i opbygningen af den engelske afdeling af Generation Identitær. Ved organisationens konference “European Reunion”, der blev afholdt i april 2018 udenfor London, var han konferencier. Desuden driver han webshoppen “Phalanx Europa”, der er tilknyttet Generation Identitær.
Den danske talsperson for Generation Identitær, Aurelija Aniulyte, ses her ved den engelske konference i april. (Foto: Researchkollektivet Redox)
I marts 2000 blev Tore Johan Rasmussen anholdt og fængslet sammen med syv andre uniformerede nazister i Stavanger. Det skete efter at personer i gruppen en fredag nat umotiveret havde overfaldet to mænd, den ene fra Algeriet, med knive, brosten, slag og spark. Det ene offer blev bl.a. stukket med kniv i skridtet, mens det andet blev tildelt otte knivstik, hvilket bl.a. resulterede i en punkteret lunge. Nazisterne var i Stavanger for at uddele løbesedler fra den amerikanske nazigruppe National Alliance, der bl.a. opfordrede til at «redde den hvide race». Ved retsagen blev Tore Johan Rasmussen som den eneste af de otte tiltalte frikendt. Han erkendte at have været tilstede under overfaldet og fortalte desuden, at det var ham, der havde medbragt de nazistiske løbesedler.
Rasmussen blev i maj 2018 nægtet indrejse i England på grund af sit engagement i Generation Identitær. I den forbindelse medvirkede han i flere interviews, hvor han bekræftede sine nazistiske aktiviteter og sympatier i Norge.
Intern konflikt
Mens den ene af de to britiske ledere altså har taget afstand fra Tore Johan Rasmussen, så støtter resten af organisationen op om ham. Den britiske Generation Identitær-afdeling skriver på Twitter: “Mennesker laver fejl, især når de lukkes ude af det politiske etablissement og stemples som kættere. Tore Rasmussen har altid være ærlig om sin fortid og, vigtigst, hvordan han overvandt den.”
På Twitter proklamerer den britiske afdeling også, at Tom Dupré ikke forlod sommerlejren i protest, men blev smidt ud for “flere tilfælde af problematisk opførsel”, samt at han i forvejen stod til eksklusion fra hele organisationen. Den østrigske leder for Generation Identitær, Martin Sellner, skriver desuden på Twitter, at det var ham som smed Tom Dupré ud fra lejren, efter at Dupré havde smuglet alkohol ind, samt at dette skete dagen før knivoverfald og nazisme blev et tema.
Tom Dupré skrev lørdag på Twitter, at han søndag ville komme med en udtalelse vedrørende hans exit fra Generation Identitær. Det var dog ikke sket ved redaktionens afslutning. Tore Johan Rasmussen svarede Dupré, at han håbede, at Dupré “vil indrømme, at vores forskelligeheder var i strategi, ikke ideologi”.
Det har ikke været muligt at få en kommentar fra den danske talsperson for Generation Identitær, Aurelija Aniulyte.
","I den forgangne uge afholdte Generation Identitær deres internationale sommerlejr i Frankrig, blandt andet med deltagelse af en delegation fra den danske afdeling. Indholdet på sommerlejren, der bliver kaldt for et “sommeruniversitet”, bestod bl.a. forelæsninger, aktionstræning og kampsport. Ugen i Sydfrankrig forløb dog ikke problemfrit, da et af de ledende britiske medlemmer angiveligt forlod lejren …
",Redox,['Nyheder']
0,599,https://redox.dk/nyheder/redox-sender-rapport-om-danskernes-parti-ud-til-lokalpolitikere/,2013-11-05 16:33:20,2017-10-20 11:58:58,Redox sender rapport om Danskernes Parti ud til lokalpolitikere,"For første gang siden Besættelsen 1940-45 er det den 19. november i Danmark muligt i store dele af landet at sætte et kryds ved et nazistisk parti. Selvom Danskernes Parti ikke er i nærheden af at få valgt dets kandidater ind i kommunalbestyrelser og regionsråd, ser Researchkollektivet Redox stadig partiets opstilling som en bekymrende udvikling. Især set i lyset af erfaringerne fra vores nabolande Tyskland og Sverige, hvor nynazister fra Danskernes Partis søsterpartier, NPD og Svenskarnas Parti, de seneste år har haft held med at få valgt deres kandidater ind i byråd og delstatsparlamenter.
Redox vil gerne imødegå udviklingen og bidrage til at sikre en fornuftig og kvalificeret debat af nazismens nye ansigt i Danmark og de potentielle trusler mod den demokratiske udvikling, som den udgør. Derfor har Redox nu sendt et trykt eksemplar af Demokratiske nazister, der handler om Danskernes Parti, ud til samtlige etablerede partier i de fem kommuner, hvor partiet stiller op til valg.
”Vi har valgt at sende vores rapport ud til hele det politiske spektrum lige fra Enhedslisten til Dansk Folkeparti i København, Sønderborg, Fredericia, Århus og Hjørring. Det har vi gjort for at give politikerne og deres bagland ude lokalt de bedste forudsætninger for at forstå og tage stilling til Danskernes Parti”, udtaler Simon Bünger, ansvarshavende redaktør for Redox.dk.
Redox udgav i starten af september den omfattende undersøgelse og dokumentation af Danskernes Parti netop for at opkvalificere debatten om partiet, og for at give samfundet et værktøj til at forstå og imødegå truslen fra den moderne nynazisme. Det gælder også de mange lokalpolitikere, der i løbet af valgkampen har mødt og kommer til at møde Danskernes Parti på gaden og til vælgermøder.
Det er Redox’ klare vurdering, at Danskernes Parti først og fremmest stiller op til valget den 19. november for at opnå en politisk legitimitet i samfundet. Derudover ønsker partiet at bruge valget som platform til at sprede partiets nynazistiske propaganda og hverve nye medlemmer.
”Når Danskernes Parti stiller op til valg og deltager i den politiske debat, f.eks. gennem vælgermøder med de andre partier, så gør de det ikke for at diskutere politiske meningsforskelle. Partiets strategi handler om, via demokratiets virkemidler, at vise, at Danskernes Parti er en del af det gode selskab, på trods af dets nazistiske og antidemokratiske politik. Vi ønsker en bred afstandtagen fra nazisme og fremmedhad til fordel for en sund politisk debat, og vi ønsker ikke, at valget den 19. november skal bruges af Danskernes Parti som platform til at legitimere deres nynazistiske propaganda”, siger Simon Bünger.
Selvom Danskernes Parti ikke har mange chancer for at få valgt sine kandidater ind i kommunalbestyrelserne eller regionsrådene, er det Redox’ opfattelse, at Danskernes Parti stadig udgør en konkret fare for vores fællesskab og for den demokratiske udvikling. Erfaringerne Svenskarnas Parti i Sverige og NPD i Tyskland viser, hvordan nynazister har haft held med, via en på overfladen pæn og demokratisk indpakning, at vokse sig store – bl.a. gennem aktiv valgdeltagelse. Det skaber foruden legitimitet også en større og større propaganda- og rekrutteringsplatform, der igen betyder en større nynazistisk bevægelse.
Danskernes Parti har på trods af den pæne indpakning, gennem sin medlemsskare og menneskefjendtlige politik, samme voldspotentiale over for politiske modstandere og forskellige minoritetsgrupper, som vi kender det fra den traditionelle nazisme. Det bekræftes af erfaringerne med partiets søsterorganisationer i Sverige og Tyskland. Samtidig er flere af Danskernes Partis medlemmer dømt for vold, ligesom at hovedparten af kernemedlemmerne kommer fra de ekstremt voldsberedte organisationer DNSB, Danmarks Nationale Front og White Pride.
”Det er vigtigt for os, at Danskernes Parti ikke blot bliver affejet som endnu en gruppe forskruede landsbytosser, men at lokalpolitikerne tager problematikken med deres indtog på den parlamentariske arena alvorligt, før problemet vokser sig stort. Vi møder ofte den holdning, at der må være plads til nazisme i et demokratisk samfund. Til det må jeg blot sige, at nazismen allerede en gang har vist os, hvordan den opererer i et demokratisk samfund”, udtaler Simon Bünger og fortsætter:
”I sidste ende handler nazisme ikke om holdninger, men om handlinger. Og nazisternes handlinger er, uanset indpakning, i sidste ende voldelige og antidemokratiske.”
Danskernes Parti stiller op i de fem kommuner København, Sønderborg, Fredericia, Århus og Hjørring og i alle regioner på nær Region Sjælland. Oprindeligt var det også partiets intention at stille op i Brøndby Kommune, men her lykkedes det ikke for kandidaten Thomas Berg Sørensen og hans partifæller at indsamle de 50 underskrifter, der er nødvendige for at kunne stille op.
Du kan læse meget mere om Danskernes Parti her
","For første gang siden Besættelsen 1940-45 er det den 19. november i Danmark muligt i store dele af landet at sætte et kryds ved et nazistisk parti. Selvom Danskernes Parti ikke er i nærheden af at få valgt dets kandidater ind i kommunalbestyrelser og regionsråd, ser Researchkollektivet Redox stadig partiets opstilling som en bekymrende udvikling. …
",Redox,['Nyheder']
0,3591,https://redox.dk/nyheder/pegida-stifter-om-nye-borgerlige-kandidats-bar-paa-noerrebro-vi-opretter-et-frivilligt-vagtkorps/,2020-06-23 16:34:15,2021-02-17 17:31:21,Pegida-stifter om Nye Borgerlige-kandidats bar på Nørrebro: “Vi opretter et frivilligt vagtkorps”,"Pressenævnet har udtalt kritik af artiklen.
Som Redox tidligere har beskrevet, er Anahita Malakians en af folkene bag baren L.A.TINO på Nørrebrogade, der åbnede for nylig. Stedet fik fra start omtale, fordi den tidligere Nye Borgerlige-folketingskandidat i forbindelse med åbningen endte i konflikt med Stram Kurs’ Uwe Max Jensen.
I forbindelsen med åbningen understregede Anahita Malakians flere gange, at der er “intet politisk i mine motiver” og omtalte baren som en “upolitisk passion”. Hun har med egne ord meldt sig ud af Nye Borgerlige.
Alligevel har hendes bar fået tilbud om et selvbestaltet vagtværn fra en kendt figur på den yderste højrefløj: Carsten Thrane. Igennem juni er han flere gange ugentligt set på og omkring L.A.TINO.
Carsten Thrane i Fælledparken 1. maj, hvor han deltog i Stram Kurs’ arrangement.
Vagtværn på Nørrebro
Carsten Thrane har fingrene med i spillet mange steder på højrefløjen. Han er lokalbestyrelsesmedlem i Dansk Folkeparti i Gladsaxe og var med til at stifte Pegida. Han deltager jævnligt i Pegida-afløseren For Friheds arrangementer og tidligere i år deltog han i Stram Kurs’ 1. maj-arrangement i Fælledparken.
Den seneste tid har han vist sig meget hyppigt på indre Nørrebro. Det skete efter et opslag på Facebook den 19. maj, hvor L.A.TINO-chefen Anahita Malakians fortalte, at nogen med en sprittusch havde skrevet ‘racist’ på et skilt udenfor L.A.TINO.
Som et svar på opslaget skrev Thrane:
“Vi opretter et frivilligt vagtkorps.”
Anahita Malakians likede kommentaren og der gik ikke længe før Carsten Thrane begyndte at dukke op på Nørrebro ganske ofte. De seneste uger er han flere gange om ugen blevet set, primært på cykel, på Indre Nørrebro omkring Blågårds Plads. Typisk cykler han alene rundt i området.
Ofte ses han på en stol på det lille fortovsstykke på Nørrebrogade, som L.A.TINO har taget i brug.
Stiftede Pegida
I februar 2017 var Thrane, ifølge ham selv, medlem af Socialdemokratiet. På trods af det havde han allerede ved folketingsvalget i 2015 opfordret sine venner på Facebook til at stemme på DF-formanden Kristian Thulesen Dahl.
I januar 2015 stiftede han det højreradikale Pegida-netværk i Danmark. Planen var at bevægelsen hver mandag skulle marchere i København efter inspiration fra den tyske Pegida-bevægelse, der med stor succes havde demonstreret fast hver mandag i den tyske by Dresden.
Budskabet var anti-muslimsk og marcherne i Dresden kunne på sit højeste samle mange tusinde deltagere. Den form for aktivisme skulle overføres til Danmark.
Carsten Thrane (bagerst) under For Frihed-demonstration i 2015. På billedet ses to daværende medlemmer af Danskernes Parti, Jakob Rolandsen (i hvid kasket) og Nicolai Boesen (stribet trøje længst til højre). Foto: Redox
Carsten Thrane overlod dog allerede inden den første demonstration i januar 2015 roret i den nystartede bevægelse til den tidligere folketingskandidat for Dansk Folkeparti, Nicolai Sennels.
Marcherne var i starten en relativt stor succes hvis man sammenligner deltagerantallet med andre højreradikale demonstrationer eller begivenheder, men hurtigt ebbede gejsten omkring fænomenet ud og deltagerantallet faldt betragteligt.
I marts 2015 skiftede Pegida navn til ”For Frihed”, der stadig findes, men har et betydeligt lavere aktivitetsniveau.
Mandagsmarcher med nazister
For Frihed forsøgte udadtil at fremstå som en bred folkebevægelse, der ville samle såkaldte ‘islamkritikere’ under en paraply af moderate paroler og et forsvar for ytringsfriheden. På trods af det har Redox gentagne gange dokumenteret, hvordan voldsparate organiserede racister og nazister også fandt vej til først Pegidas og senere For Friheds demonstrationer. I starten hævdede bevægelsen at racister og nazister ikke var velkomne, men opgav hurtigt at få dem fjernet og accepterede deres tilstedeværelse.
Udover at gå ugentlige mandagsmarcher med store dele af det højreradikale spektrum i Danmark har Carsten Thrane også gjort sig bemærket i en facebook-gruppe ved navn ”Støttegruppe for de 4 danske drenge fra Ry”.
Gruppen havde som formål at støtte op omkring fire drenge, der i februar 2017 havde kastet en brandbombe på en afghansk flygtningedreng i Ry.
Carsten Thrane skrev blandt andet dengang:
”De 4 leverpostejsfarvede drenge fra det bedre borgerskab begår jo nok ikke drabsforsøg uden, at der er en grund til det…” og mente desuden, at ”… man skal løslade de 4 drenge…”.
I samme opslag blev ofret desuden pålagt ansvaret for handlingen, da Carsten Thrane mente at ofret chikanerede de lokale og var en ”problemmager”.
Dengang udtalte Thrane til Redox:
“Da jeg er medlem af Socialdemokratiet, anser jeg ikke mig selv som højreorienteret. Jeg tager naturligvis afstand fra en hver form for racisme, vold og brandattentater, men når det så er sagt, synes jeg at det er synd for de fire danske drenge, der får ødelagt deres skolegang og eksamener, at de er blevet varetægtsfængslet og at man bør løslade dem nu.”
Midt i marts 2020 kunne Gladsaxe Bladet berette, at der havde været generalforsamling i Dansk Folkepartis lokale forening i Gladsaxe. I den anledning kunne bladet bringe et foto af den nye lokalbestyrelse, hvor Carsten Thrane poserede sammen med resten af den nyvalgte bestyrelse.
Bar-ejer: Thrane er her som gæst
Redox har været i kontakt med Anahita Malakians. Hun siger til Redox, at Carsten Thrane ikke har oprettet et vagtværn, men kommer på L.A.TINO som gæst.
Screenshot fra Facebook.
Forelagt at hun selv har liket Thranes facebookkommentar om at oprette et frivilligt vagtværn siger hun: “Carsten han skriver mange ting.. jeg har ikke noget med det at gøre.. jeg gider faktisk ikke kommentere på det.”
Derefter afbrød hun samtalen og afviste Redox’ opfølgende opkald.
Redox ringede efterfølgende til Carsten Thrane, der i første omgang afviste at have oprettet et vagtværn. Han siger til Redox, at han er kommet på Nørrebro i mange år og at han kommer meget på L.A.TINO, fordi han godt kan lide stedet.
Kort tid efter den første samtale, der varede mere end 20 minutter, ringede Carsten Thrane tilbage til Redox. Han sagde, at bevogtning “er en politiopgave.”
Adspurgt hvorfor han så foreslog at lave et vagtværn siger han: “Det var for at skærme L.A.TINO.”
","Pressenævnet har udtalt kritik af artiklen. Som Redox tidligere har beskrevet, er Anahita Malakians en af folkene bag baren L.A.TINO på Nørrebrogade, der åbnede for nylig. Stedet fik fra start omtale, fordi den tidligere Nye Borgerlige-folketingskandidat i forbindelse med åbningen endte i konflikt med Stram Kurs’ Uwe Max Jensen. I forbindelsen med åbningen understregede Anahita …
",Redox,['Nyheder']
0,2416,https://redox.dk/nyheder/3f-ansat-stiller-op-for-sverigedemokraterna/,2018-09-04 09:00:54,2018-10-27 15:02:24,3F-ansat stiller op for Sverigedemokraterna,"På søndag går svenskerne til valg. Der skal vælges nye medlemmer af både byråd, regioner og parlament og det højreradikale parti Sverigedemokraterna forventes at gå markant frem.
En af dem, der stiller op for partiet, er en dansk kvinde, den 54-årige Mette Lisberg. Hun er kandidat til byrådet i Malmö og regionsrådet i Skåne for partiet.
Hendes kandidatur er muligvis lidt kontroversielt. For selvom Sverigedemokraterna er åbenlyse modstandere af den svenske LO-fagbevægelse, så er Mette Lisberg ansat i den danske fagbevægelse, nærmere betegnet 3F’s store afdeling i Kastrup.
Sverigedemokraterna oprettede i 2013 sin egen fagforening, Löntagarna. Reaktionen fra i LO i Sveriges pressesekretær Dan Lundqvist Dahlin lød sådan her:
“De har stemt mod whistleblower-ordninger i velfærdssektoren, mod øget forskning i arbejdsmiljø og arbejdsliv, mod styrkelse af arbejdsmiljørepræsentanterne, mod forstærkninger af firmaernes sundhedsordninger, mod en vision om nedbringelse af dødsulykker i arbejdslivet til nul og for flere muligheder for overvågning af lønmodtagere på arbejdspladserne.”
Han konstaterede: “De har ingen interesse i at være talerør for lønmodtagerne og skabe et bedre arbejdsliv.”
Alligevel stiller 3F-medarbejderen Mette Lisberg altså op for Sverigedemokraterne ved søndagens valg.
På YouTube følger Mette Lisberg lederen af den nyfascistiske identitære bevægelse Martin Sellner, ligesom hun på Facebook har delt en støttevideo for den engelske højreradikale topfigur Tommy Robinson.
3F Kastrups formand, Henrik Bay-Clausen, har ikke ønsket at kommentere sagen overfor Redox. Det har heller ikke været muligt at få en kommentar fra Mette Lisberg, da hun ikke har besvaret vores gentagne henvendelser.
","På søndag går svenskerne til valg. Der skal vælges nye medlemmer af både byråd, regioner og parlament og det højreradikale parti Sverigedemokraterna forventes at gå markant frem. En af dem, der stiller op for partiet, er en dansk kvinde, den 54-årige Mette Lisberg. Hun er kandidat til byrådet i Malmö og regionsrådet i Skåne for …
",Redox,['Nyheder']
0,4242,https://redox.dk/nyheder/redox-faar-kritik-for-ukorrekt-oplysning-og-grov-beskyldning/,2021-11-24 14:31:04,2021-12-07 21:32:49,Pressenævnet kritiserer Redox,"I en artikel bragt i juni 2021 omtalte Redox en straffesag, hvor en person blev idømt en fællesstraf på et års ubetinget fængsel for hærværk mod den jødiske gravplads i Aalborg. Det fremgik blandt andet af artiklen, at den omtalte i en tidligere straffesag blev dømt for æreskrænkelser, og at han har stået bag chikane og trolling af politiske modstandere og andre nazister. Den omtalte har ikke en tidligere dom for æreskrænkelser, og der forelå ikke dokumentation for beskyldningen om chikane og trolling. Den omtalte dømte har klaget til Pressenævnet. Pressenævnet kritiserer Redox for at have bragt den ukorrekte oplysning og den grove beskyldning.
Pressenævnet har pålagt os at bringe ovennævnte meddelelse.
Hele kendelsen fra Pressenævnet kan læses på pressenaevnet.dk.
","I en artikel bragt i juni 2021 omtalte Redox en straffesag, hvor en person blev idømt en fællesstraf på et års ubetinget fængsel for hærværk mod den jødiske gravplads i Aalborg. Det fremgik blandt andet af artiklen, at den omtalte i en tidligere straffesag blev dømt for æreskrænkelser, og at han har stået bag chikane …
",Redox,['Nyheder']
0,2791,https://redox.dk/nyheder/new-antimuslim-party-heading-for-danish-parliament-while-neofascists-and-anti-semites-take-it-to-the-streets/,2019-03-13 10:48:11,2020-10-05 23:17:02,New antimuslim party heading for Danish parliament while neofascists and anti-Semites take it to the streets,"Within the next couple of months, Denmark will elect new members of parliament. After more than 23 years of being the most right-wing party in parliament, Dansk Folkeparti (Danish People’s Party) is at risk of being overtaken by Nye Borgerlige (“Nye” meaning “new”, “Borgerlige” being a Danish catch-all word for centre-right ideologies, conservative or liberal). Nye Borgerlige was founded in 2015 and is headed by architect and former conservative politician Pernille Vermund. The party has even more anti-immigrant and anti-Muslim policies than Dansk Folkeparti, but at the same time represents the most liberal economical view in Danish politics.
The party is one of several new organisations in the Danish far right movement. With the elections just around the corner, it’s time for an overview of a movement which is looking to strengthen itself on the streets and in the parliament. We’ll do it in English for our international readers.
The architect and her biggest project
In autumn of 2015, a small group of former members of the Danish Conservative Party announced that they were forming a new party. The decision was based on growing frustrations with what they perceived as a soft stance on immigration, refugees and integration in the Conservative Party. Nye Borgerlige started gathering the 20.000 signatures required to run for parliament. They succeeded in less than a year, gaining media attention and several thousand new members.
In two aspects Nye Borgerlige is the most radical right-wing party in Danish politics: The line towards immigrants, refugees and Muslims is by far the most extreme. The other aspect is economic ideas, where the party represents the most ultraliberal standpoint seen in Danish politics for several decades, planning to lower taxes and drastically reduce the public sector.
Pernille Vermund and vice chairman Peter Seier Christensen at a press conference.
Even though Dansk Folkeparti is one of the most successful far right populist parties of Europe, the growth of Nye Borgerlige is a sign of a general tendency in Danish politics. Not only the centre-right, but also the Social Democrats and to some extent the Socialist People’s Party, has adapted a populist view on matters regarding immigrants, Muslims and refugees in a historic rightward turn, leaving only far left and humanist parties as a small but vocal antiracist opposition in the parliament.
Nye Borgerlige is in many ways a heterogeneous organization. While many of the candidates and leading members have a background in other parliamentary centre-right parties, the party has attracted a lot of rank and file members from the extreme right. Even though the leadership comes from the centre-right Conservative Party, they also have political affiliations to the national conservative movement growing out of the large scene of right-wing blogs and alternative news sites. This was clearly demonstrated this winter, when journalists from Redox posing as undercover sympathizers of Nye Borgerlige tried to gain membership claiming to have a background in, the now defunct neo-nazi party, Danskernes Parti (Party of the Danes). 10 out of 10 local chairs in Nye Borgerlige gladly accepted the former members of the neo-nazi party.
Due to the many ties to even more far right organizations, the party has often been forced to expel members when they’ve been exposed as holocaust deniers or being too forward with their racist opinions. However, the leadership around Pernille Vermund is also very conscious not to expel every member who gets negative attention in the media or on social media, that would likely create too many internal conflicts. As of now the party seems to have found a middle ground where only the most controversial get expelled. However, the leadership might be forced to make even more expulsions as the election closes in and the media starts investigating members and candidates of the party.
Most polls place Nye Borgerlige above the two percent-limit, which is the minimum for getting a seat in parliament. Some polls are dangerously close to the limit, while others place the party around five percent.
Should the party succeed at gaining a seat in parliament, they might end up tipping the scale in favour of the right, giving current Prime Minister Lars Løkke Rasmussen four more years as head of government. However, this comes at a price. Nye Borgerlige has set up three non-negotiable demands for them to support a government run by Lars Løkke Rasmussen: A complete stop for giving asylum in Denmark, all foreigners in Denmark must be self-supporting and all foreigners will be expelled if convicted of a crime, no matter the severity. For now, it seems unrealistic that the Prime Minister would give in to all three demands.
The YouTube-warrior Rasmus Paludan
Another new phenomenon in Denmark is the lawyer turned party leader turned Youtube celebrity: Rasmus Paludan. With a background in the centre-right in his younger years, he was mostly known for his website where he exposed people driving their bikes on the pavement or jaywalking. He became a lawyer writing hostile poems about the police, curiously also one protesting the demolishment of the left radical Youth House in Nørrebro, which was torn down in 2007.
In 2015 he participated in a right-wing demonstration in Copenhagen organized by the local Pegida-inspired network. This was the start of a rapid radicalization process leading him to start his own media, “The Voice of Freedom”, and a political party called “Stram Kurs” (Hard Line). He started organizing small demonstrations with two to five participants in front of left-wing spaces, often resulting in him being ridiculed with humoristic banners and at one point being drenched with a bucket of what he claimed to be urine. After the long campaign against the Copenhagen left-wing scene with no outcome and abysmal election results at the municipal elections in 2017, Rasmus Paludan changed his focus.
Rasmus Paludan (blue jacket) at a rightwing demonstration in Copenhagen.
Throughout 2018 he has been gathering signatures to run for parliament. At the time of writing, he has less than a quarter of the required 20.000 signatures. With elections being held at latest in June this year, he is pressed for time to get the missing signatures. This has driven him to become more provocative in his actions. From touring so-called ‘ghetto areas’, calling the residents “criminal losers” and protesting, in his words, ‘homo Islam’, things have escalated lately. After many threats to do so, he had a supporter burn a Quran after smearing it with bacon, while being protected by the police at a small demonstration this February. This is, for now, the latest from the lawyer who enjoys massive police protection every time he shows up to provoke the people he despises.
Even though Paludan is seen as brave by many on the far right, he has never succeeded building his party nor building a strong political group around him. Most of his followers online are teens and pre-teens, who favour his eccentric attitude but do not support him or his project. Despite many thousand weekly views on his YouTube videos he is politically isolated, even on the far right.
Bombmakers coming to Denmark
While the national conservative movement is joining the ranks of Nye Borgerlige, the extraparliamentary movements of the traditional national socialists and the neofascists are also gaining traction. In the last couple of years, the Danish fascist movement has been reshaped, since the crash in 2017 of the largest neo-Nazi party, Danskernes Parti. Two new organizations are dominating: the neofascist Generation Identitær, a part of the European identitarian movement of the same name, and the openly national socialist Nordic Resistance Movement.
We will start with the latter. The Nordic Resistance Movement, abbreviated NMR, was formed in Sweden. The last decade the group has seen successful expansions to Finland and Norway. An early attempt to organize in Denmark failed due to poor leadership.

Support us!
Did you know that you can support us financially even though you don’t reside in Denmark? 
If you join our Supporters’ Collective, you will take part of financing our investigative journalism. 
Every month you pay a fixed amount between 50 and 500 Danish kroner (between 8 and 77 USD or between 7 and 67 euro). We accept Visa, Mastercard, American Express and most of other major debit/credit cards. 

Meanwhile, the parent organization in Sweden has also changed. From being a small sectarian part of the Swedish far right, the group is now the most dominant of the street active organizations. They are also the most violent, being involved in several attempted murders, knife attacks and a series of bomb plantings at refugee centers and a left-wing bookstore. Members of the organization have also been convicted of murder.
Now the militant group, by experts deemed as terrorists, has relaunched in Denmark. Over the last years the organization has stabilized with three local groups and very continuous activities. The activities range from putting up stickers and posters to banner actions on highway bridges and symbolic actions “closing off” disliked places using barrier tape. This was done to a café run by the LGBT-movement in Odense and a statue remembering the rebel Queen Mary who led the rebellion against the Danish colonizers on the isle of St. Croix in the Caribbean Sea in 1878. The group has also made campaigns against the so-called “gay lobby” and with openly antisemitic and holocaust-denying messages.
Since last summer the organization has started doing continuous street actions, normally on Saturdays, standing in the central streets of typically provincial towns, handing out leaflets for a few hours, afterwards publishing ‘action videos’ of the activities, with heroic music. NMR has also participated in demonstrations organized by the Swedish and Finnish divisions several times.
For now, the level of militancy in the Danish division is lower than in Norway, Finland and Sweden, but it is also still the youngest and smallest division.
Nazis from NMR in Sweden at a march in Gothenburg.
On a positive note, the rise of NMR has enhanced the decline of two other national socialist organizations, The National Front of Denmark (DNF) and The National Socialist Movement of Denmark (DNSB). Whereas the DNF is a skinhead movement arising out the neo-Nazi Danish Front in the middle of the last decade, the DNSB is the traditional NS-party with historical ties to the Danish Nazi party during World War II. Neither of the two organizations have had an active leadership for several years and exist only through their name and a few, secret social gatherings each year. The amount of outward activities is close to zero. The DNSB still has a small headquarter in Greve, 25 kilometers southwest of Copenhagen, but the large parties and concerts are history for now.
Neofascist hipsters with French inspiration
The other far right group on the rise in Denmark is Generation Identitær. The group was formed in 2017 and has gained large support from the national conservative movement due to simple symbolic actions presented as cool, visually effective videos and pictures on social media. The actions are inspired by the other European divisions of the original French organization Generation Identitaire: A group of 8-10 activists, dressed casually, placed near a busy street or square with a large banner, perhaps supplemented by flares and/or shouting of slogans for a few minutes. After a quick exit, the real traction is gained on social media, when videos of the actions are shared. For the Danish division, even a simple banner action will get several hundreds of likes and shares and get momentum online.
The Danish Generation Identitær has an official age limit of 30 years. Most of the members are in their mid-twenties, typically studying or having just completed higher educations. GI has two local groups, one in Copenhagen and one in Aarhus, and most of their activities are confined to these two cities. However, GI is often participating in activities in other European countries organized by local divisions of the organization.
Danish identitarians demonstrate in support of Tommy Robinson.
As of now both NMR and Generation Identitær are still small in terms of members. But both organizations have successfully launched local chapters and are, in their own ways, establishing themselves as the two go-to places for new supporters wanting to join a far right organization. If Nye Borgerlige fails in the elections, or if the Social Democrats regain power, the frustrations on the far right can easily lead to a rapid growth in the street-oriented neofascist and national socialist organizations. Regardless of the election results 2019 will reshape the far right in Denmark.
If you want to see more investigative reporting on the danish far right you can join our Supporter’s Collective to fund our research.
","Within the next couple of months, Denmark will elect new members of parliament. After more than 23 years of being the most right-wing party in parliament, Dansk Folkeparti (Danish People’s Party) is at risk of being overtaken by Nye Borgerlige (“Nye” meaning “new”, “Borgerlige” being a Danish catch-all word for centre-right ideologies, conservative or liberal). …
",Redox,['Nyheder']
0,2457,https://redox.dk/nyheder/for-frihed-deltager-doemt-for-grov-vold-og-vaabenbesiddelse/,2018-10-16 08:00:18,2018-10-29 11:20:27,"Københavnsk nazist dømt for grov vold, trusler og våbenbesiddelse","Den 48-årige nazist Jørgen Grønhøj, der har været aktiv i Danmarks Nationale Front og senere Det Nordiske Broderskab, blev 5. oktober idømt fem måneders ubetinget fængsel. Det sker efter to voldsomme episoder i januar i år.
“Kunne ikke lide udlændinge”
I sagens første forhold var Jørgen Grønhøj tiltalt for at have kastet en flaske i hovedet på en mand foran stofindtagelsesrummet H17 på Halmtorvet i København. Det mente anklagemyndigheden skulle takseres som grov vold og det var Københavns Byret enig i.
Episoden fandt sted den 5. januar, da Grønhøj sad med en gruppe andre personer og drak på gaden. En dengang 39-årig mand henvendte sig til gruppen. I retten forklarede Grønhøj, at han “kunne ikke huske, hvad skænderiet handlede om, men tiltalte (altså Grønhøj, red.) kunne ikke lide udlændinge.” Grønhøj forklarede i retten, at han kastede en ølflaske i hovedet på manden, der pådrog sig en syv centimeter lang flænge i panden. Derefter blev der slagsmål, hvor den forurettede ifølge vidner overmandede Grønhøj og slog Grønhøj flere gange i hovedet. Det kostede den forurettede en dom for simpel vold og 60 dages fængsel.
På Facebook har Jørgen Grønhøj flere gange pralet med sit overfald. 19. september skrev han f.eks. “Jeg er så heldig at nu er jeg sigtet for vold mod ** (navn fjernet af Redox, red.) en led satan der går og seglet stoffer på Vesterbro det gør at jeg ikke er til rådighed det næste år tænker jeg hygge retten d.21/9 og så indkaldt til afsoning inden 30 dag god dag de kan bøje mig aldrig knække mig Hill 88 464”. Talkoden til sidst betyder henholdsvis “Heil Hitler” og “Danmark for Danskerne”.
Dagen efter skriver han: “Vil lige benytte dagen før dommen kommer er sku lidt nervøs om hvor længe jeg nu skal afsone for at stå ved min holdning. DFD”. DFD er også en forkortelse for “Danmark for Danskerne”.
Anklagemyndigheden tiltalte ikke Grønhøj for racistisk motiveret vold.
Knivtrusler på natcafé
I sagens andet forhold, der er fra 30. januar i år, var Jørgen Grønhøj tiltalt for at have truet en anden mand med kniv på natcaféen Sundholm på Amager. Den forurettede, der ikke kendte Jørgen Grønhøj, havde dagen forinden set Grønhøj prale med en masse knive i sin taske, ligesom Grønhøj var kommet med en række racistiske udtalelser og generelt havde fremstået aggressiv. Om morgenen havde Jørgen Grønhøj stadig været ophidset og satte sig ned ved et bord ved siden af forurettede. Derefter trak Grønhøj en kniv og gik frem mod den forurettede. Her trådte en tredje person dog imellem og fik afværget episoden.
Da politiet kom fandt de tre køkkenknive i Jørgen Grønhøjs Hus Forbi-taske. I retten forklarede han, at han er kok og havde dem med sig, fordi han er hjemløs. Senere under retsmødet oplyste han dog, at han er førtidspensionist. Retten valgte at dømme ham for ulovlig våbenbesiddelse for de tre knive.
De seneste ti år er Jørgen Grønhøj idømt fængselsstraffe ihvertfald fire gange, herunder flere sager om vold, våben og tyveri.
Jørgen Grønhøj (i rød-hvid hue) under en For Frihed-demonstration. (Foto: Redox)
Nazist marcherede med For Frihed
For et par år siden var Jørgen Grønhøj aktiv i Danmarks Nationale Front. Han deltog blandt andet i organisationens mislykkede demonstration på Christiansborg Slotsplads i 2014. Sidenhen har han deltaget i For Friheds demonstrationer.
I februar i år var han den ene af to deltagere ved minigruppen Det Nordiske Broderskabs fiaskodemonstration i København. Det kan du læse mere om her.
","Den 48-årige nazist Jørgen Grønhøj, der har været aktiv i Danmarks Nationale Front og senere Det Nordiske Broderskab, blev 5. oktober idømt fem måneders ubetinget fængsel. Det sker efter to voldsomme episoder i januar i år. “Kunne ikke lide udlændinge” I sagens første forhold var Jørgen Grønhøj tiltalt for at have kastet en flaske i …
",Redox,['Nyheder']
0,2260,https://redox.dk/nyheder/anmeldelse-et-farvel-til-dnsb-men-ikke-til-racismen/,2017-12-11 11:35:57,2018-07-16 11:36:26,Anmeldelse: Et farvel til DNSB – men ikke til racismen,"Den tidligere danske topnazist, Thomas ”Guffi” Vestergaard, der endte med at blive næstformand i Danmarks Nationalsocialistiske Bevægelse (DNSB), har skrevet bogen Mit liv til skræk og advarsel, der udkommer i dag.
Det sker i kølvandet på, at Thomas Vestergaard igennem en længere periode har optrådt i medierne som afhoppet nazist. Thomas Vestergaard er rigtignok ikke aktiv nazist længere, og er i stedet blevet kristen, men bogen efterlader læseren med en række spørgsmål undren om hvor langt Thomas Vestergaard har bevæget sig fra sit ideologiske udgangspunkt.
Vi skal iøvrigt bemærke, at denne Thomas Vestergaard ikke er den samme, som den Thomas Vestergaard, der er anden halvdel af 00’erne var ledende i den nazistiske hooligangruppe White Pride i Århus.
Generelt er bogen ikke et mestermærk. Der er ikke meget struktur og fortællingen har det med at springe fra det ene emne til andet uden at læseren holdes i hånden. Bogen er desværre heller ikke specielt velskrevet. Den har dog sine momenter, hvor den fanger og man bliver draget med ind i fortællingen. Det drejer sig især om bogens klart mest interessante del, hvor Thomas Vestergaard åbner lidt op for hans tid i hjertet af DNSB.
Bogen er groft sagt opdelt i tre hovedafsnit; Thomas Vestergaards opvækst, hans DNSB-tid og så hans vej til nyfunden kristen. Fra et politisk synspunkt er det klart mest relevante dog perioden hos DNSB. Derfor vil denne anmeldelse ikke gå ind den første og sidste del af bogen.
Kort fortalt er første del af fortællingen en historie om en familie, der er præget af voldsomt alkoholmisbrug, en far med hang til våben og en ung dreng, der finder sin vej ind i rockermiljøet på Amager. I disse misbrugs- og voldsmiljøer får den unge Thomas afløb for sine frustrationer, men ovenpå et mavesår og lægens ord om, at han må stoppe med drikke, beslutter Thomas sig for at ligge drukken og rockermiljøet på hylden.
Det bliver hans vej ind i DNSB. En grønjakke beretter om Jonni Hansen og et nyt hus i Greve, hvor de tilsyneladende tager afstand fra folk, der drikker for meget og tager stoffer. Det giver mening for Thomas, der nu får adgang til et miljø, hvor han ikke behøver drikke og samtidig kan lade sit had mod andre mennesker få frit løb.
Hess-march og naziborg i Nørresundby
Igennem hele bogen skinner det tydeligt igennem, at Thomas Vestergaard meget gerne vil lægge afstand til sin fortid. Det er forståeligt nok, men det kniber til gengæld med refleksionen og med at slippe jargonen fra dagene i DNSB. Det kommer f.eks. til udtryk i omtalen af DNSB´s politiske modstandere, der fortsat kaldes ”de røde”, en yndet udtryksform om politiske modstandere hos højreradikale.
Historiefortællingen om DNSB´s bedrifter lader der ikke til at være brugt langt tid på at tænke over. Det ses både i det forholdsvis lange afsnit om Rudolf Hess-marchen i Roskilde i 1995, hvor Thomas Vestergaard hævder, at politiet kun ”går løs på” nazisterne, hvilket ifølge Vestergaard var årsagen til ”de røde”, som han kalder borgerne i Roskilde, får et ”fripas” til at kaste med sten mod nazisterne.
I forbindelse med marchen kommer Thomas Vestergaard til skade og må stærkt blødende fragtes på hospitalet, men det interessante er dog, at selvom nazisterne bogstaveligt talt blev smidt ud af Roskilde, giver Thomas Vestergaard nazisternes udlægning af dagens forløb.
Han skriver; ”Demonstrationen bliver udlagt som en succes af begge parter. Især af os.” Dagen var ifølge Thomas Vestergaard og DNSB en succes fordi det lykkedes, at gennemføre en demonstration og fordi der angiveligt var 14 moddemonstranter, der endte på hospitalet. Han nævner dog ikke, at det primært skyldes skader efter politiets brug af knipler og hunde. På grund af sine skader føler Thomas sig efterfølgende som en ”helt” og bogen har sågar et billede af den hædersbevisning DNSB gav Thomas Vestergaard ”For personlig indsats” på dagen.
Også den efterfølgende Hess-march i Køge i 1997 beskrives uden at bidrage med væsentligt nyt.
Den manglende indsigt i faktiske forhold og manglende refleksion kommer også til udtryk, da forholdene omkring det hus som DNSB arvede i Nørresundby ved Aalborg i sluthalvfemserne beskrives. Naboernes daglige sangprotester, der etableres kort efter naziborgens fremkomst, kaldes for en ”blokade” og det hævdes, at nazisterne er under overvågning ”døgnet rundt”.
Striden omkring naziborgen i Nørresundby endte som bekendt med at nazisterne via retten fik frakendt sig arven til huset, men hvad der dog er interessant er Thomas Vestergaard beskrivelse af nazisternes sidste dage i huset. Han mener nazisterne var kørt træt i huset og næppe kunne blive siddende i huset meget længere uanset hvad. Han skriver om omstændighederne i huset og stemningen i DNSB generelt; ”… men måske er kendelsen det bedste, der kunne ske. Vi ville nok ikke have været i stand til at holde huset ret meget længere. Et af de medlemmer, der boede i huset, er blevet smidt ud på grund af et hashmisbrug, og magtbegær, mistro og intriger har næsten lagt huset øde.”
I 1995 var Thoms Frausing Vestergaard en del af DNSB’s inderkerne. Her ses han i forbindelse med deres Hess-march i Roskilde. (Foto: privat)
Intriger i DNSB
Intriger og mistro lader i det hele taget til at have været en omfattende del af partilivet i DNSB. Thomas Vestergaard beskriver således flere steder, hvordan det at være fast mand i Greve kunne føre til et højt stressniveau. Der kunne være mange årsager til mistro og intriger. Et eksempel udspillede sig på Thomas Vestergaards fødselsdag. Han har i den anledning lavet lagkage, men ifølge Vestergaard ville ingen spise af den før han selv havde taget en bid. Snakken gik på om han ville”forgive dem”.
Et andet eksempel: Jonni Hansen får på et tidspunkt en kæreste, hvilket ifølge Thomas Vestergaard får sladderen til at eksplodere i nazibunkeren. Flere mener antageligt, at ”… hun går i lidt for store sko, samt at hun får lov at blande sig i alt for meget.” Thomas Vestergaard skriver efterfølgende, at DNSB´s daværende næstformand, der også er redaktør på partiavisen Fædrelandet, forlader DNSB sammen med andre medlemmer. Desværre uddyber Thomas Vestergaard ikke dette nærmere, men det er svært at forestille sig det udelukkende skyldes, at Jonni Hansen fik en kæreste.
Hvor nogen falder fra bliver der plads til nye og Thomas Vestergaard kan således rykke frem i hierarkiet. Han får øgenavnet ”Skyggen”, fordi han loyalt følger Jonni Hansen i tykt og tyndt, hvilket belønnes med en redaktørpost på Fædrelandet og senere bliver han desuden pressechef i DNSB.
I perioden bor Thomas Vestergaard i Greve og bliver der samlet i fem år. Desværre er der heller ikke her blevet plads til overvejelser over hvad hans egen indsats for DNSB har betydet for organisationen og dets udvikling i de fem år han boede i huset.
Thomas Vestergaard beskriver en hændelse i forbindelse med en demonstration, hvor Jonni Hansen bliver anholdt og ”politiet tæver løs på ham med knippelslag, og hans højre knæskal flækker.” Det ændrer angiveligt Jonni Hansen mentalt. Han bliver mere aggressiv som følge af smerter og medicin.
Det interessante er ikke politiets behandling af Jonni Hansen, men at tiden bagefter fører til en mere ”grå og hård” tone i Greve, og i sidste ende er det begyndelsen på enden for Jonni Hansens tid som leder af DNSB. Han mister kampgejsten og ”begynder at snakke om at trække sig tilbage. Han er brugt op, og har ingen lyst til at kæmpe for sagen længere. Et helt liv i modvind sætter sine tydelige ar på både krop og sjæl.”
Jonni Hansens exit vender vi tilbage til.
Våben og vold
Thomas Vestergaard beskriver også, hvordan han via sin våbenhandlende far, tidligt stiftede bekendtskab med skydevåben. Derfor er det måske heller ikke så overraskende det følger ham senere i livet.
Den første nat Thomas Vestergaard skal sove i huset i Greve er der moddemonstration udenfor. Han beskriver hvordan han med et cricketbat og en kniv er klar til at tage imod demonstranterne, hvis de skulle formå at forcere hegnet.
Det er dog langt fra den eneste episode, hvor våben spiller en rolle for Thomas Vestergaard og hans engagement i DNSB. Han beskriver en episode, hvor han bliver konfronteret med hans nazistiske ideer i Brugsen: ”Jeg trækker op i min bluse, bag mit hagekorsbæltespænde sidder der en pistol, og det får dem til at stoppe op.”
Desværre er der ingen nærmere forklaring fra Thomas Vestergaard på, hvorvidt det var almindeligt for DNSB-medlemmer at bære skydevåben, men det har tilsyneladende ikke været længere væk end at en tur i Brugsen kunne være anledning til at tage et skydevåben med sig. Det kunne have givet bogen en del mere styrke, hvis en episode som denne var blevet uddybet og reflekteret over, men desværre genfortæller han bare episoden og siger, at han bagefter var skræmt over sit eget had.
Våben kan dog være andet end knive og pistoler. Det kan også være en bil. Det blev tydeligt en skæbnesvanger morgen i Greve, hvor Jonni Hansen bevidst påkører antinazistiske demonstranter udenfor nazibunkeren. Flere skades alvorligt.
Da beskeden når de sovende nazister i huset bevæbner de sig og stormer ud på gaden uden at finde nogen eller noget. Det er imidlertid ikke skaderne på demonstranterne, der bekymrer Thomas Vestergaard. Det får ingen omtale. Derimod omtales de skader, der var i hegnet efter aktionen. Faktisk får man det indtryk, at Thomas Vestergaard mener det var et uheld Jonni Hansen påkørte folk den morgen; ”Jonni ser ingen anden udvej end at jokke speederen i bund og køre tværs igennem dem, men det lykkes ikke helt, og et par af angriberne bliver ramt af bilen”. Igen savnes der et kritisk blik på påkørslen og måske en tanke om hvorfor retten efterfølgende idømte Jonni Hansen en længere fængselsstraf.
På et tidspunkt flytter Thomas Vestergaard til Århus. Hans politiske mission i Århus er, ifølge ham selv, at få etableret en afdeling af DNSB i byen samt etablere kontakt til White Pride. White Pride er en nazistisk hooligangruppe med tilknytning AGF. Thomas Vestergaard nævner intet om, at DNSB skulle have et problem med White Prides vanlige vold, men at problemet snarere var, at White Pride ”ikke interesserer sig den mindste smule for politik”, men bare gerne vil slås, se fodbold og lave ballade uanset hvem det så måtte være imod. Derfor er de efter Thomas Vestergaards opfattelse ”uegnede” som DNSB medlemmer. Igen kunne bogen havde været betragtelig stærkere, hvis Thomas Vestergaard havde haft et lidt større kendskab til White Pride, deres historie og mål samt forholdt sig til hvilken type organisation de er, men desværre sker det ikke.
Jonni Hansen forlader DNSB
Det mest interessante afsnit handler om Jonni Hansens afgang som formand og det efterfølgende drama for at finde hans afløser. I DR3-udsendelsen ”Mit had til skræk og advarsel” fra 2016 udtalte Thomas Vestergaard, at grunden til han ikke blev formand, selvom han på det tidpsunkt var næstformand var, at ”… det havde han ikke lyst til.” Det er forklaring han delvist fastholder i bogen, hvor han skriver; ”Er det nu også det, jeg vil? Skal jeg være formand for sådan en organisation?” og antyder dermed, at han var i tvivl om hvorvidt han havde lyst til at blive formand.
Det forekommer dog som en søgt forklaring, som skrives i bagklogskabens klare lys. Det bliver ret tydeligt, når man sammenligner det med den førstehåndsberetning han selv giver om magtkampen, der udspillede sig i DNSB efter Jonni Hansens afgang. Ifølge Thomas Vestergaard indkalder Jonni Hansen til ekstraordinært møde, hvor deltagerne tror, at de skal diskutere strategi i forhold til det kommende kommunalvalg. Det viser sig dog, at dagsordenen er formandens afgang og at mødedeltagerne skal finde hans afløser.
Det kommer som et lyn fra en klar himmel for de forsamlede nazister. Ikke desto mindre gennemføres mødet og når frem til to kandidater; Thomas Vestergaard og Esben Rohde Kristensen. De to ser forskelligt på tingene og det bliver tilsyneladende tydeligt på mødet, hvor forfatteren, siger at han: ”… taler min sag, så godt jeg kan, men lige lidt hjælper det.”
Thomas Vestergaard kæmpede altså for magten i DNSB og er da også ”skuffet” over udfaldet af diskussionen. Ifølge ham selv var årsagen til nederlaget, at han er pensioneret ”og man kan ikke have en syg person som formand for DNSB”, som argumentet lød, men også hans stigende fravær i Greve spillede ind. Ikke desto mindre forbliver han som næstformand. Det hænger dårligt sammen manglende lyst.
I månederne efter Jonni Hansens bratte exit udspiller der sig et internt drama af de store i DNSB. Mistro, intriger og magtbegær kammer over og ender med at understrege den voldskultur, der hele tiden er lige under overfladen i DNSB. Det udvikler sig til et sandt ”helvede” i nazibunkeren de næste tre måneder; ”Ensretning, mistro og intriger fylder hele atmosfæren”, fortæller Thomas Vestergaard og det ekstremt dårlige miljø kulminere med at Thomas Vestergaard, sammen med hans allierede ”Tommy”, bliver beskyldt for at ville kuppe sig til magten i DNSB.
Det har konsekvenser i nazistiske kredse og der bliver sendt ”fem-seks ind på kontoret bevæbnede med køller” for at forhindre det påståede kup. Heldigvis for Thomas Vestergaard var han var gået tidligt den dag. Efterfølgende tør han ikke tage hjem og bruger et par dage på flugt fra den organisation, som han har hjulpet med at opbygge de sidste 16 år. Konflikten slutter med at Thomas Vestergaard indgår en aftale med Esben Rohde Kristensen om ikke at offentliggøre at hans exit fra DNSB før der er gået et år. På den måde slutter næsten to årtier i hjertet af dansk nazisme for Thomas Vestergaard.
Ikke meget nyt under solen
Bogen slutter af med et horribelt afsnit: ”Hvordan bekæmper man racisme”.
I dette bliver det klart, at Thomas Vestergaard måske nok har lagt sin nazistiske aktivisme på hylden, men at det halter gevaldigt med at slippe de gamle racistiske toner. Selvom afsnittet angiveligt skulle være et afsnit, der vil forklare hvordan man bekæmper racisme, oser det af fordomme, generaliseringer og en retorik, der ligeså godt kunne stamme fra en højreradikal hjemmeside.
F.eks. kaldes flygtninge og indvandrere for ”fremmede”, som ifølge Thomas Vestergaard får ”positiv særbehandling”. Hvad det er for en ”positiv særbehandling” fremgår dog ikke, men det skulle ifølge forfatteren forklare, hvorfor der er racisme i Danmark.
Folk fra primært muslimske lande betegnes som folk ”der er flere hundrede år bagefter” og ”mange af dem har ikke engang set et WC, før de kommer til Danmark”. Derudover bidrager han også til myten om at muslimer skulle ”forlange, at danske børn ikke må have kød fra grise i madpakken” og at muslimerne forlanger ”at vi ikke må have offentlige juletræer… udelukkende af den grund de ikke fejrer jul.”
Efter de generaliserende påstande, slutter Thomas Vestergaard af med ordene ”gensidig respekt er vejen frem.”
Det kræver ikke meget analytisk sans, at nå frem til at Thomas Vestergaards forståelse af hvordan man bekæmper racisme, bedst gøres ved at minoriteten assimilerer komplet og lever et liv som flertallet. Analysen og retorikken er en tro kopi af tidens såkaldte udlændingedebat og bestemt ikke imponerende fra en, der hævder at have lagt racismen på hylden.
For kendere af DNSB bidrager bogen ikke med meget banebrydende nyt. Enkelte nye ting kommer dog frem. Særligt beskrivelse af ”kuppet” og den efterfølgende flugt er interessant, selvom bogens forfatter har lidt svingende forklaringer på sin egen rolle. Bogen er, på trods af sin noget uortodokse stil, meget nemt læst og delene om DNSB har en vis relevans for folk med interesse i det yderste højre.
At lytte til Thomas Vestergaard og hans ideer om hvordan racismen bekæmpes er ikke nogen god ide. Faktisk lader det til, at han har mere end svært ved helt at slippe den gamle højreradikale jargon, hvilket fortjener en kritisk bemærkning næste gang han toner frem i medierne. Der er rigtigt god grund til at stille Thomas Vestergaard kritiske spørgsmål om hans politiske standpunkt i dag, for de racistiske fordomme har han desværre ikke lagt på hylden.
‘Mit liv til skræk og advarsel’ udkommer på Forlaget Mellemgaard den 11. december 2017. (Foto: Forlaget Mellemgaard)
","Den tidligere danske topnazist, Thomas ”Guffi” Vestergaard, der endte med at blive næstformand i Danmarks Nationalsocialistiske Bevægelse (DNSB), har skrevet bogen Mit liv til skræk og advarsel, der udkommer i dag. Det sker i kølvandet på, at Thomas Vestergaard igennem en længere periode har optrådt i medierne som afhoppet nazist. Thomas Vestergaard er rigtignok ikke …
",Redox,['Nyheder']
0,4422,https://redox.dk/nyheder/nazister-vil-demonstrere-i-viborg-9-april/,2022-04-06 15:40:06,2022-12-28 23:04:28,Nazister vil demonstrere i Viborg 9. april,"Efter en årrække uden udadvendt aktivitet har naziorganisationen Danmarks Nationale Front (DNF) kaldt til demonstration. Det er annonceret til at foregå på lørdag den 9. april foran Viborg Domkirke.
Dagen er årsdag for den nazistiske besættelse af Danmark i 1940. Det er dog ikke temaet for demonstrationen. I stedet har nazisterne indkaldt til demonstration mod Putin.
DNF har igennem en årrække haft bånd til ukrainske nazister, og gruppens leder gift med en herboende ukrainsk nazist. Tidligere har gruppen ellers plejet tæt omgang med den nu forbudte russiske nazigruppe Slavisk Union.
Indkaldelsen på Facebook er bragt på både dansk og ukrainsk. Og noget kunne tyde på at DNF aktivt går efter at få herboende eller flygtende ukrainere til at deltage. Google translate-oversættelsen lyder sådan her:
“Ukrainians, we invite you to join the demonstration on Saturday, April 9, against Putin’s war for expansion in Ukraine. We meet at 14:00 in the Vyborg Cathedral. The demonstration is led by the Danish National Front. Glory to Ukraine!”
I den danske indkaldelsestekst er starttidspunktet sat til klokken 12, mens det i den ukrainske tekst og i selve facebookeventet er sat til klokken 14.
Eventuelle ukrainere med ønske om at protestere mod krigen i hjemlandet oplyses således ikke i demonstrationsindkaldelsen, at de kommer til at stå side om side med en nazistisk organisation. DNF har, efter eget udsagn, doneret penge til den fascistiske hær-enhed Azov i Ukraine i forbindelse med den russiske invasion.
Danmarks Nationale Front har eksisteret siden 2007, hvor de opstod af resterne af det store Dansk Front-netværks afdelinger på Sjælland. De har været involveret i en række racistisk motiverede chikanerier og overfald, blandt andet i Vejle og på Knud Strand.
Gruppen har haft flere lange perioder uden aktivitet, men er aldrig formelt blevet nedlagt.
Et DNF-medlem ses her heile under organisationens demonstration i København i 2014. Foto: Redox.
Sidst gruppen forsøgte at gennemføre en offentligt indkaldt demonstration blev de forhindret af et stort antal antifascister, der angreb dem, hvilket resulterede i, at politiet måtte redde nazisterne ud af det centrale København. Den dag kan du læse mere om her.
I 2017 ville DNF gennemføre en demonstration i Viborg, men endte med at aflyse i sidste øjeblik.
Henrik Rune Jakobsen, der sidder i DNF’s ledelse, fortæller til Redox, at det er ham, der står bag demonstrationen og at han selv forventer at holde tale ved arrangementet. Han vil ikke udtale sig om hvor mange deltagere han forventer, men adspurgt om hvorfor indkaldelsen også er skrevet på ukrainsk forklarer han, at det er for at ukrainere også kan læse den.
Henrik Rune Jakobsen mener ikke selv, at Danmarks Nationale Front er nazistisk, men ser organisationen som en “nationalistisk forening” og siger, at han anser sig selv for værende national-liberal. Han fortæller, at demonstrationen er anmeldt til politiet med start klokken 14.00.
Opdatering: Det antiracistiske netværk Viborg for mangfoldighed indkalder nu til moddemonstration mod nazisterne lørdag kl 13 i Sct. Mogens Gade. Det kan du læse om her.
 
","Efter en årrække uden udadvendt aktivitet har naziorganisationen Danmarks Nationale Front (DNF) kaldt til demonstration. Det er annonceret til at foregå på lørdag den 9. april foran Viborg Domkirke. Dagen er årsdag for den nazistiske besættelse af Danmark i 1940. Det er dog ikke temaet for demonstrationen. I stedet har nazisterne indkaldt til demonstration mod …
",Redox,['Nyheder']
0,2237,https://redox.dk/nyheder/df-byraadsmedlem-har-fortid-i-dansk-front/,2017-11-17 13:03:07,2018-07-15 13:06:53,DF-byrådsmedlem har fortid i Dansk Front,"Hvem snakker om rent dansk blod? Vi snakker om hvidt blod… Et dansk pas gør ingen til dansker!.
Sådan lød det, da den unge René Birk Danielsson under brugernavnet ‘DanishVictory’ tilbage i 2005 skrev på Dansk Fronts debatforum, i daglig tale Front Forum.
Dansk Front var en nynazistisk organisation, der eksisterede fra 2002 til 2007. René Birk Danielsson var aktiv i organisationens københavnske afdeling i de tidlige år. Han var samtidig meget aktiv på netværkets debatforum på nettet, hvor han under navnene ‘Pinochet’ og ‘danishvictory’ hvor han skrev en lang række indlæg, hvori han bl.a. beskrev sit politiske ståsted således:
Fascist med sans for indvandrerproblemer.
Nazikoncert i Kolding
René Birk Danielsson nøjedes dog ikke med at være aktiv på Dansk Fronts internetside. I flere indlæg på Front Forum tilkendegiver han, hvordan han har deltaget i netværkets interne arrangementer, møder og fester. Han deltog desuden i Dansk Fronts koncert i Harte forsamlingshus ved Kolding i marts 2006. På scenen til koncerten stod en række svenske og tyske musikere, der bl.a. fremførte covernumre af kendte nazistiske bands.
I dag er René Birk Danielsson bosat på Bornholm, hvor han repræsenterer Dansk Folkeparti i kommunalbestyrelsen. Ved det kommende lokalvalg er han nummer to på kandidatlisten til kommunalbestyrelsen og nummer fem på partiets liste til regionsrådet i Region Hovedstaden. Ved kommunalvalget i 2013 blev René Birk Danielsson valgt ind i kommunalbestyrelslen for Det Konservative Folkeparti, men skiftede i 2015 til Dansk Folkeparti efter en kort periode som løsgænger.
Her demonstrerer Dansk Front i Svendborg den 10. juni 2006. (Foto: Researchkollektivet Redox)
Da han var aktiv i Dansk Front, valgte han som mange andre, der var aktive på den tid, at få et selvvalgt telefonnummer – i hans tilfælde ét, der sluttede på 14 88. 14 er en henvisning til det nazistiske slogan ‘de 14 ord’ og 88 er en talkode for HH, hvilket står for ‘Heil Hitler’. Andre Dansk-Front folk havde telefonnumre, der sluttede på f.eks. 14 46, hvor 46 var talkombinationen DF – altså Dansk Front. I Réne Birk Danielssons emailadresse indgik dengang ordet ‘codreanu’, efternavnet på Corneliu Codreanu, der var leder af den ultranationalistiske og antisemitiske bevægelse, Jerngarden, i Rumænien i mellemkrigstiden.
“En uheldig teenageperiode”
Redox kontaktede René Birk Danielsson for at høre hvad hans tidligere engagement i Dansk Front.
“De fleste kan have haft en uheldig teenageperiode, hvor man prøver at finde sig selv og det er da absolut ikke noget jeg er stolt af. Jeg tager på det kraftigste afstand til det selskab. Jeg havde en afmagt overfor nogle ting, og det var noget nyt og spændende, og som så mange andre unge mennesker vil man jo gerne prøve at forandre verden. Da det gik op for mig, hvad det var for et selskab jeg var kommet i, så valgte jeg jo også at trække splitten,” siger han.
Han siger at han ikke længere har de holdninger, som han gav udtryk for i Dansk Front-tiden.
“Jeg var nok blevet influeret lidt af den omgangskreds der var, og hvis jeg havde syntes de ting, så havde jeg heller aldrig meldt mig ind i Dansk Folkeparti. Jeg kan kun på det kraftigste tage afstand til de udtalelser, og det er vel det man kan sige, at man har fået en finke af panden.”
Han siger til Redox, at han ikke kan huske at have deltaget i en Dansk Front-koncert, men han afviser det heller ikke.
René husker ikke, at navnet Codreanu indgik i hans emailadresse, men afviser det heller ikke:
“Jeg er ellers ret overbevist om at jeg har haft den samme mail i ret mange år. Jeg ved godt hvem han er, men hvad der ligger til grund for det, det er snart 15 år siden, det kan jeg ikke huske.”
Han tilføjer:
“Jeg havde en omtumlet periode i mine teenageår, det erkender jeg blankt og jeg kan helt ærlig ikke huske alle detaljer, det er snart halvdelen af mit liv, der er gået siden”.
Han kan heller ikke genkende telefonnummeret med de nazistiske talkoder, som ifølge Redox’ oplysninger har tilhørt ham:
“Det lyder fuldstændig langt ude, fuldstændig, det siger mig ingenting”.
Adspurgt om han dengang mente de ting, som talkoderne udtrykte svarer han:
“Nej, gudfanden har jeg aldrig nogensinde ment, en ting er at man har været forvirret og har omgåedes nogle mærkelige personager som teenager, men dét der lyder fuldstændig helt ude i hampen. Jeg står blankt ved, at jeg har lavet noget lort som teenager, men det dér lyder alligevel så grotesk, at det til trods for jeg har været langt ude, nej, det erindrer jeg på ingen måde”.
René Birk Danielsson har ikke informeret Dansk Folkeparti om sin fortid:
“Nej, for det er noget jeg har lagt bag mig, jeg omgås ikke nogen af de mennesker mere. Heg er flyttet til et dejligt sted i landet og prøver egentlig bare at influere mit lokalsamfund i den retning, jeg synes er bedst mulig.”
Han afslutter interviewet:
“Jeg havde en følelsesmæssigt omtumlet periode. Jeg ved, at jeg var i kontakt med nogle uheldige personager og det var noget jeg kom ud af, da jeg havde en snak med min famillie og det gik op for mig, hvad det var jeg var kommet ud i. Jeg står sådan set ved de ting jeg har lavet som teenager, men jeg kan kun tage skarpt afstand fra det, længere er den ikke.”
DF: “Et menneske der er blevet klogere”
Dansk Folkepartis Pressechef Poul Lindholm Nielsen siger om sagen til Redox:
“Da vi ikke har haft nogen problemer med ham, så må vi sige at han er så et eksempel på et menneske der er blevet klogere, så derfor lader vi nåde gå for ret, og sige han har dummet sig da han var ung og det er selvfølgelig beklageligt, men der skal også være mulighed for at folk kan blive klogere og forbedre sig.”
Han tilføjer:
“Vi skelner også meget på om det er det noget der er foregået lige netop nu mens han har været medlem hos os eller er det noget fra ungdommen eller noget der ligger før den periode hvor han blev medlem hos os, og det er klart, at vi kan ikke tolerere det, hvis han er medlem hos os og har kontakt til ekstreme grupper.”
","Hvem snakker om rent dansk blod? Vi snakker om hvidt blod… Et dansk pas gør ingen til dansker!. Sådan lød det, da den unge René Birk Danielsson under brugernavnet ‘DanishVictory’ tilbage i 2005 skrev på Dansk Fronts debatforum, i daglig tale Front Forum. Dansk Front var en nynazistisk organisation, der eksisterede fra 2002 til 2007. …
",Redox,['Nyheder']
0,707,https://redox.dk/nyheder/nationalkonservative-festede-i-militaerlejr/,2017-06-28 18:44:45,2017-10-03 10:20:13,Nationalkonservative festede i militærlejr,"Lørdag løb “Folkefest for Frihed” af stablen i Jægerspris i Nordsjælland. Det er femte år i træk, at den nationalkonservative og andre dele af den yderste højrefløj mødes til et sommerarrangement med foredrag og fest.
Ligesom sidste år foregik arrangementet under massiv politiovervågning. Alle deltagere fik tjekket sine tasker og alle biler blev undersøgt med bombespejle. Tungtbevæbnede betjente var til stede overalt ved arrangementet, hvor også hundepatruljer runderede i terrænet.
Men hvor sidste års arrangement blev afholdt i en spejderhytte lidt udenfor Roskilde, så var det i år Forsvaret, der lagde hus til. Arrangørgruppen, med For Friheds Tania Groth i spidsen, havde nemlig lejet en del af Jægersprislejren. Her træner f.eks. Frømandskorpset, politiets Aktionsstyrke AKS, Politiets Efterretningstjeneste, Livgarden, ammunitionsryddere og en række militære enheder jævnligt. Lørdag var det i stedet personer fra Dansk Folkeparti, Den Danske Forening, For Frihed, Dansk Kultur, Dansk Samling, Nye Borgerlige, tidligere Dansk Front-medlemmer og en række andre ping’er fra den alleryderste højrefløj, der var gæster i militærlejren.
I rød jakke ses den svenske nazist Dan Park, i selskab med to andre deltagere, ankomme til årets udgave af Folkefesten. (Foto: Researchkollektivet Redox)
Uriasposten skriver at 140 personer deltog i arrangementet, hvilket stemmer nogenlunde overens med Redox’ observationer på dagen. Det er en stigning i forhold til sidste år, men et fald i forhold til 2015, hvor hele 250 personer deltog i dét, der dengang hed Mosbjerg Folkefest. Dengang var det en arrangørkreds bestående af blandt andet Uriaspostens Kim Møller, der stod for arrangementet lidt udenfor Skanderborg. Sidste år kastede de dog håndklædet i ringen og gav staffeten videre til For Frihed-netværket. Kredsen omkring For Frihed fik i år hjælp af Den Danske Forening og Grundlovsforeningen Dansk Kultur til arrangementet.
Ved ankomsten blev deltagerne taget imod blandt andre af de to For Frihed-aktivister Freddie Nygaard Larsen (blå trøje) og Chang Claus Lembirk, der tidligere i år blev ekskluderet fra Nye Borgerlige. (Foto: Researchkollektivet Redox)
Ved lørdagens arrangement deltog stort set alle ledende skikkelser i den nationalkonservative bevægelse. Den kontroversielle professor Helmuth Nyborg, der tidligere har talt ved et møde arrangeret af de danske holocaustbenægtere var en af talerne. Også den tidligere PET-agent Morten Storm talte ved Folkefest for Frihed.
Forsvarsministeriets Ejendomsstyrelse, der står for driften af Jægersprislejren, oplyser til Redox, at de udlejer lokalerne til alle uanset politisk observans, og at det er Tania Groth, der står på lejekontrakten. Styrelsen har ingen yderligere kommentarer til lørdagens arrangement.
Du kan her se hvordan at Politiet undersøgte alle biler inden de blev lukket ind til Folkefesten.

","Lørdag løb “Folkefest for Frihed” af stablen i Jægerspris i Nordsjælland. Det er femte år i træk, at den nationalkonservative og andre dele af den yderste højrefløj mødes til et sommerarrangement med foredrag og fest. Ligesom sidste år foregik arrangementet under massiv politiovervågning. Alle deltagere fik tjekket sine tasker og alle biler blev undersøgt med …
",Redox,['Nyheder']
0,642,https://redox.dk/nyheder/massivt-nazifremmoede-ved-pegida-demonstration/,2015-01-20 08:00:00,2018-05-28 07:28:39,Massivt nazifremmøde ved Pegida-demonstration,"Demonstrationen tiltrak omkring 250 deltagere. (Foto: Redox)
Mandag aften havde tidligere folketingskandidat for Dansk Folkeparti, Nicolai Sennels, under navnet PEGIDAdk indkaldt til gåtur i København “mod fundamentalistisk islam”. Demonstrationen var, som navnet antyder, kopieret efter den højreradikale tyske Pegida-bevægelse. Pegida står for “Patriotischen Europäer gegen die Islamisierung des Abendlandes.”
Læs mere om Pegida her.
Se stort fotogalleri fra demonstrationen her.
Nazister velkomne
Demonstrationen startede kl. 18 ved Statens Museum for Kunst og samlede omkring 250 deltagere, heraf en hel del pressefolk. Mens Nicolai Sennels havde travlt med at overbevise de fremmødte om, at “Pegida Danmark er ordentlige mennesker” var omkring 35 nazister og personer fra fascistiske miljøer blandt demonstranterne. En antifascistisk moddemonstration et stykke derfra talte cirka 500 deltagere.
Arrangøren af Pegida-demonstrationen Nicolai Sennels. (Foto: Redox)
Sennels havde ellers i indkaldelsen til demonstrationen bedt racister, nazister og militante blive væk og gentaget i pressen, at han ikke håbede, at der dukkede nazister op til demonstrationen. Lørdag havde Sennels imidlertid skiftet mening: nu var nazister velkomne som enkeltpersoner, men dog ikke som grupper, oplyste han til Redox.
Læs artiklen Pegida-arrangør vender på en tallerken her.
Sammenrend af nynazister og antimuslimer
Det til trods, deltog der ved demonstrationen en gruppe på otte personer fra kredsen omkring det nazistiske Danmarks Nationale Front, heriblandt René Duedam, Kristian Mølgaard, Henrik Rune Jakobsen, Niels Erik Clausen og den tidligere Dansk Front-talsmand Julius Børgesen, der i 2007 var tiltalt for at have opfordret til at brænde indenrigsministerens hjem ned. Også tidligere Blood & Honour-medlem Flemming Muff Christensen deltog i demonstrationen.
Dansk Fronts tidligere talsmand og nuværende aktiv i Danmarks Nationale Front, Julius Børgesen. (Foto: Redox)
Det nynazistiske Danskernes Parti var ligeledes velrepræsenteret ved mandagens demonstration. Herfra deltog blandt andre Lars Hartvig, Nicolai Boesen og Valdemar Vikingstad, og fra Danish Defense League deltog Jonas Holtet Bolvig og organisationens nye talsmand, Lars Grønbæk Larsen, der tidligere var formand for det nu hedengangne Vederfølner og talsmand for Rightwings.
Tidligere Vederfølner-formand og Rightwings-talsperson, Lars Grønbæk Larsen. (Foto: Redox)
Af andre prominente fascister, der deltog i demonstrationen, var blandt andre den svenske “provokunstner” og nazisympatisør, Dan Park. Også den prominente DF’er og byrådsmedlem i Gladsaxe, Mogens Camre, havde lagt vejen forbi for at støtte op om initiativet.
På trods af forbud mod militant udseende og mod at bære logoer andre end de af arrangøren godkendte, havde flere af de fremmødte et ret så militant udtryk, og flere var iført tøj fra det nazistiske firma Thor Steinar med tydelige logoer.
Fakkeloptog og overfald
Ved Statens Museum for Kunst holdt Nicolai Sennels tale og gentog opfordringen til at opføre sig ordenligt. Derfra bevægede det brogede optog sig med fakler forbi Kastellet og ud til Den Lille Havfrue. På vej ud til Langelinie blev demonstrationen ført an af en gruppe højrøstede og tydeligt berusede unge mænd. Ved havfruen sang demonstranterne Krigsatt Av Fiender, en sang der ellers er skrevet af den norske antifascist Nordahl Grieg.
I indkaldelsen til demonstrationen havde Nicolai Sennels skrevet, at han forventede, “at de fremmødte har en fredelig og høflig adfærd, så alle kan føle sig trygge og velkomne.” Det havde de fremmødte imidlertid svært ved at overholde.
Under sangen blev en fotograf fra Redox forsøgt overfaldet. Samtidig blev nogle unge moddemonstranter omringet og overfaldet af agressive pegida-demonstrater, der kaldte dem for arabere og slog den ene flere gange. En Pegida-demonstrant råbte derefter til en moddemonstrant: “Er du ikke araber, hvad er du så? Dansker? Tag hjem til Gaza mand!”, som en video optaget på stedet viser.
Se Dagbladet Arbejderens video af overfaldet 

Pegida-demonstranter overfalder ung mand: “Tag hjem til Gaza!” fra Arbejderen på Vimeo.
 
Herefter fortsatte demonstrationen tilbage til Statens Museum. Undervejs dukkede der flere gange små grupper af antiracister op, der råbte antiracistiske kampråb mod demonstrationen. En del pegida-demonstranter prøvede at ignorere moddemonstraterne efter opfordring fra politiet, men en større gruppe højreradikale, der gik i den foreste del af demonstrationen, begyndte at råbe skældsord tilbage, hvilket fik flere andre demonstranter til at gøre det samme.
Tilbage ved Statens Museum for Kunst annoncerede Nicolai Sennels, at der fremover vil være demonstrationer hver mandag som i Tyskland, hvilket han tirsdag morgen beskræftede på Facebook.
Demonstrationer i Aarhus og Esbjerg
Også i Århus var der mandag aften indkaldt til en Pegida-inspireret demonstration. Her dukkede omkring 30 personer op på Skt. Pauls Kirkeplads for at demonstrere imod “fundamentalistisk islam.” En moddemonstration i den anden ende af byen arrangeret af Aarhus for Mangfoldighed tiltrak næsten 12 gange så mange mennesker, nemlig omkring 350.
Pegida-demonstrationen i Århus kunne kun tiltrække 30 personer. (Foto: Redox)
Samtidig i Esbjerg var 70-100 personer mødt op foran Esbjerg Råhus for at tage del i Stop Islamiseringen af Danmarks (SIAD) demonstration mod islam, en opfølgning på demonstrationen i Haderslev for to uger siden. SIAD blev i Esbjerg mødt af en stor moddemonstration, der ifølge Politiet talte omtrent 400 personer.
Det ser på nuværende tidspunkt ud til, at København igen på mandag vil huse endnu en Pegida-demonstration, mens SIAD har indkaldt til deres næste demonstration mandag den 2. februar i Silkeborg.
","Mandag aften havde tidligere folketingskandidat for Dansk Folkeparti, Nicolai Sennels, under navnet PEGIDAdk indkaldt til gåtur i København “mod fundamentalistisk islam”. Demonstrationen var, som navnet antyder, kopieret efter den højreradikale tyske Pegida-bevægelse. Pegida står for “Patriotischen Europäer gegen die Islamisierung des Abendlandes.” Læs mere om Pegida her. Se stort fotogalleri fra demonstrationen her. Nazister velkomne Demonstrationen …
",Redox,['Nyheder']
0,2364,https://redox.dk/nyheder/dansk-politichef-paa-nazisters-dodsliste/,2018-05-18 12:41:17,2021-01-02 03:54:51,Dansk politichef på nazisters dødsliste,"En medarbejder ved Syd og Sønderjyllands Politi er blevet mål for nazisterne vrede, efter at hun udtalte sig i medierne om en straffesag, hvor politiet havde været meget begrænsede i informationen til offentligheden. Det faktum at stabschefen Lene Roesen ikke ønskede at udtale sig om de mistænkte gerningsmænds etniske baggrund har lagt hende for had hos medlemmerne i Den Nordiske Modstandsbevægelse.
Her offentliggøres stabchefens informationer. (Foto: screenshot fra Discord)
På NMB’s forum på den digitale platform Discord blev stabschefens fulde navn, hjemmeadresse og private telefonnummer delt med kommentaren: “Kattedamer burde gemme enten lade være med at være folkeforæder, eller bruge 2 minutter på at gemme deres kontakt info.”
Det er brugeren ‘Kristian R3’, der har lagt oplysningerne online. Bag brugernavnet gemmer Kristian Niss sig. Han er en af de centrale medlemmer i den nordjyske afdeling.
I samme tråd skriver han, at hun er på ‘kran-listen’.
Som svar til en anden brugers forslag om at stabschefen skal på “ikke-listen”, svarer Kristian Niss at hun skal på “kran-listen”. (Foto: screenshot fra Discord)
“Kran-listen” dækker, ifølge tidligere kommentarer fra Kristian Niss, over en liste af personer, der skal hænges fra en kran. I den sammenhæng handlede det om LGBT-personer, mens det her altså var en politichef.
“Når man ser sådan noget lort kan man ikke lade være med at double down på kran-nationalisme” og efterfølgende uddybede: “1. forbind queer person til kran 2. træk blidt tilbage i et håndtag 3. ????? 4. Sundere nation”.
Kristian Niss gør sig her morsom over at hænge folk. (Foto: screenshot fra Discord)
Løkker til folkeforrædere
Kristian Niss, der er administrator på NMB’s forum, opdaterede i slutningen af marts bevægelsens retninsgslinjer for den digitale chat. I et indlæg under overskriften “Ansvarsfraskrivelse” blev det forklaret at meninger og holdninger på forummet ikke nødvendigvis afspejler hvad Den Nordiske Modstandsbevægelse står for, men lyder samtidig: “Naturligvis accepterer vi ikke, at folk poster noget ulovligt”.
Den Nordiske Modstandsbevægelse er fascineret af løkker. På NMB’s forum kan man også finde godkendt propagandamateriale til fri afbenyttelse, bl.a. en plakat med en løkke hængende fra en gadelygte og teksten “Reserveret til folkeforrædere”.
Den Nordiske Modstandsbevægelses plakat “Reserveret til folkeforræderne”. (Foto: grafik fra NMB)
Redox har gentagne gange forsøgt at få et interview med Kristian Niss, Den Nordiske Modstandsbevægelse samt bevægelsens øverste leder, svenskeren Simon Lindberg. Ingen har dog ønsket at stille op til interview.
I april i år lykkedes det for det norske medie Filter Nyheter at få et interview med den norske leder Håkon Forwald, der forklarede, at organisationens plakater med løkker skal ses som symbolik. Han fastholdte, at der var tale om udtryk for politik og ikke om trusler.
","En medarbejder ved Syd og Sønderjyllands Politi er blevet mål for nazisterne vrede, efter at hun udtalte sig i medierne om en straffesag, hvor politiet havde været meget begrænsede i informationen til offentligheden. Det faktum at stabschefen Lene Roesen ikke ønskede at udtale sig om de mistænkte gerningsmænds etniske baggrund har lagt hende for had …
",Redox,['Nyheder']
0,3430,https://redox.dk/nyheder/konflikt-paa-hoejrefloejen-raser-mod-rasmus-paludan-efter-stram-kurs-eksklusion/,2020-01-22 21:40:08,2020-01-22 21:44:03,Konflikt på højrefløjen: Raser mod Rasmus Paludan efter Stram Kurs-eksklusion,"Den ene havde været aktiv i naziorganisationen Den Nordiske Modstandsbevægelse (NMR), den anden havde begået sig i holocaustbenægtergruppen Dansk Selskab for Fri Historisk Forskning og desuden oversat en bog af en amerikansk topnazist.
Redox’ afsløring af Harald Pedersen og Vibeke Edsberg, der begge deltog i Stram Kurs’ årsmøde, har givet anledning til konflikt i og omkring partiet. Harald Pedersen blev ekskluderet som følge af Redox’ afsløring og Edsberg valgte at melde sig ud efter pres fra partileder Rasmus Paludan.
Paludans reaktion på Redox’ afsløringer er blevet modtaget med vrede i den store gruppe af tidligere medlemmer af det nynazistiske Danskernes Parti, der for manges vedkommende har været i berøring med eller ligefrem er blevet medlemmer af Stram Kurs.
Paludan er “barnlig”
Harald Pedersen, der blev ekskluderet efter Redox’ afsløring af hans fortid i nazigruppen, skrev i forbindelse med artiklens udgivelse 7. januar to facebookopslag, der begge endte i vrede kommentarer rettet mod Paludan.
“Definitivt ekskluderet i Stram Kurs pga. min politiske fortid” lød det ene opslag fra Harald Pedersen, der i kommentarfeltet fulgte op med: “ Ja, det er for svagt af Rigsledelsen. Jeg har gjort et kæmpe arbejde for Stram Kurs. Og jeg har mange gode venner i Stram Kurs.”
Reaktionerne kom straks.
“Jeg fatter ikke at Paludan ligger under for denne “nazi-skræk”. Han er virkelig barnlig på det punkt,” lød det fra Lars Agerbæk, der udover at deltage i For Frihed-demonstrationer er en del af det danske alt-right miljø.
Hovedparten af kommentarerne kommer dog fra tidligere medlemmer af Daniel Carlsens DNSB-udbrydere Danskernes Parti. Mange af partiets medlemmer blev aktive i eller omkring Stram Kurs, da Carlsen trak stikket på sin partiprojekt.
“Artiklen er ikke engang kommet op endnu! Paludan (og jeg håber fandeme, han læser med her) har ikke forstået, at en politisk leder også skal beskytte sine medlemmer! Dette ansvar forsømmer han her, og det er utilstedeligt. Jeg havde i den henseende forventet mig mere af ham,” lyder det fra Morten Borup, der har en fortid i både DNSB og Danskernes Parti. Borup tilføjer: “Iøvrigt hjalp jeg SK anonymt ved at uddele og ophænge materiale i min valgkreds (som iøvrigt opnåede at få 3% af stemmerne), og hvad har Paludan tænkt sig at gøre ved det? Mit politiske generalieblad er betydeligt mere plettet end dit, Harald.”
“For vattede”
Også en anden af Daniel Carlsens tætte allierede i det nynazistiske parti, Daniel Munkskov Hansen, blander sig.
“Stram Kurs er tydeligvis for vattede til at gøre en forskel i dette Globo-homo helvede” skriver han og følger op: “Seriøst, at Rasmus Paludan er bange for Redox. Det viser helt tydeligt, at hans agenda ikke er til gavn for danskerne, men istedet er for (((Guds Udvalgte))).”
Brugen af tre paranteser rundt om et ord, her ‘guds udvalgte’, er en del af den antisemitiske praksis i alt-right-bevægelsen og bruges til at udpege nogen som jøder. ‘Globo-homo’ er også slang fra alt-right-bevægelsen og bruges typisk som forkortelse for ‘globaliseret og homogeniseret’.
Kritikken fra de tidligere Danskernes Parti-folk kommer på et tidspunkt, hvor en lang række af det nu lukkede partis eks-medlemmer er gået ind i netop Stram Kurs. Siden Rasmus Paludan for alvor fik vind i sejlene i foråret 2019 er et tocifret antal nynazister fra Daniel Carlsens parti gået ind i Stram Kurs.
Det er dog ikke kun Daniel Carlsens partisoldater, der kritiserer Paludan. Flere andre i trådene er aktive medlemmer i Stram Kurs og beklager eksklusionen og Harald Pedersens exit.
Rasmus Paludan skriver til Redox: “Af Stram Kurs’ vedtægter fremgår det klart, at nazister, racister, muslimer m.fl. ikke er velkomne. Disse krav fra vedtægterne er offentliggjort på vores hjemmeside. Personerne bag de pågældende ytringer er tydeligvis uenige i vores vedtægter, og så kan de jo være politisk aktive et andet sted end hos Stram Kurs.”
Harald Pedersen skriver til Redox: “Du skal slet ikke skrive noget som helst om mig!!!”
Lars Agerbæk, Daniel Munkskov Hansen og Morten Borup har ikke reageret på Redox’ henvendelser.
","Den ene havde været aktiv i naziorganisationen Den Nordiske Modstandsbevægelse (NMR), den anden havde begået sig i holocaustbenægtergruppen Dansk Selskab for Fri Historisk Forskning og desuden oversat en bog af en amerikansk topnazist. Redox’ afsløring af Harald Pedersen og Vibeke Edsberg, der begge deltog i Stram Kurs’ årsmøde, har givet anledning til konflikt i og …
",Redox,['Nyheder']
0,3719,https://redox.dk/nyheder/afdoed-nazist-hyldet-paa-broendby-stadion/,2020-09-27 20:59:15,2020-09-27 21:09:55,Afdød nazist hyldet på Brøndby Stadion,"Søndag aften tog Brøndby IF imod AC Horsens på hjemmebane i superligaen i herrefodbold. Kampen blev på grund af corona-restriktioner spillet med meget få tilskuere, hvorfor blandt andet den ene endetribune stod tom. I stedet var tribunen præget af to store bannere. På det ene stod der “Hvil i fred Baldur”. En sidste hilsen fra vennerne i Brøndby, hvor den voldsberedte nazist var en del af hooliganmiljøet.
Tidligere på ugen bekræftede politiet overfor Redox, at Morten Baldur Karrebæk Pust, blandt mange blot kendt som ‘Baldur’ eller ‘Balle’, er død. Han har været på flugt på fra politiet i mere end et halvt år og har af flere omgang været efterlyst i dagspressen.
Sammen med to andre personer var han mistænkt for et hjemmerøveri hos en 25-årig kvinde i Hvidovre. De to andre personer blev idømt henholdsvis 15 og 18 måneders fængsel for røveriet, men Morten Baldur Karrebæk Pust nåede aldrig at komme for retten. Han er således ikke dømt i sagen.
Morten Baldur Karrebæk Pust startede sin karriere i nazibevægelsen i starten af halvfemserne. Som ung teenager meldte han sig ind i Jonni Hansens DNSB og deltog blandt andet i Hess-marchen i Roskilde i 1995.
Morten Baldur Karrebæk Pust (med rødt skjold) under Hess-marchen i Roskilde i 1995.
Da de voldsberedte skinheads fra Blood & Honour brød ud af DNSB fulgte Baldur med og i årene omkring årtusindeskiftet var han en del af det lille naziskinheadmiljø, der fandtes i de københavnske bydele Folehaven og Sydhavnen. De så ofte BK Frems hjemmekampe i Valby Idrætspark, men senere skiftede han side og blev Brøndby-hooligan.
I perioden i Blood & Honour var han involveret i en række voldssager. Han blev i starten 2000 dømt for et overfald på to ’autonomt udseende musikere’. I Blood & Honour-tiden var Morten Baldur Karrebæk Pust iøvrigt forsanger i Danmarks første naziband, Chamber 88, der spillede ved en række nazikoncerter i perioden 1998-99.
Vold og påkørsel
Fra tid til anden forsvandt Morten Baldur Karrebæk Pust og var væk fra nazimiljøet i flere år, for så at vende tilbage igen. I nogle af de perioder var han involveret i blandt andet hashhandel, ligesom han i længere perioder har arbejdet som tatovør i flere Hells Angels-relaterede tatoveringsbutikker. I januar 2005 var han involveret i en større hashsag, da han på Ellebjerg Station blev anholdt efter at have kastet en taske med 17 kilo hash fra sig.
I 2009 blev han varetægtsfængslet for en bevidst påkørsel af en 11-årig dreng med indvandrerbaggrund. Det resulterede i en dom på ti måneders fængsel.
I 2011 hyldede han Anders Breiviks terrorangreb i Oslo og på Utøya, der kostede 77 mennesker livet, hovedparten børn og unge.
I 2016 blev han dømt for et knivoverfald begået i en baggård blot 100 meter fra sit eget hjem i Sydhavnen i København. Også dét blev takseret til ti måneders fængsel.
Siden Blood & Honour kollapsede i 2001 har Baldur haft en mere løs kontakt til det københavnske nazimiljø. Han har deltaget i arrangementer i Danmarks Nationale Front og ifølge Redox’ oplysninger også haft kontakt til DNSB. Samtidig har han været en del af hooliganmiljøet i Brøndby IF.
","Søndag aften tog Brøndby IF imod AC Horsens på hjemmebane i superligaen i herrefodbold. Kampen blev på grund af corona-restriktioner spillet med meget få tilskuere, hvorfor blandt andet den ene endetribune stod tom. I stedet var tribunen præget af to store bannere. På det ene stod der “Hvil i fred Baldur”. En sidste hilsen fra …
",Redox,['Nyheder']
0,4526,https://redox.dk/nyheder/han-er-doemt-for-vold-og-hylder-terrorgruppe-nu-er-dansk-nazist-trukket-i-ukrainsk-uniform/,2022-07-14 00:11:08,2022-12-28 23:04:17,Han er dømt for vold og hylder terrorgruppe – nu er dansk nazist trukket i ukrainsk uniform,"Tirsdag aften offentliggjorde Danmarks Nationale Front et opslag på deres Facebookside. Det bestod af en række billeder af nazisten Jesper Krogh Sørensen bevæbnet og i militæruniform. Han er flankeret af en række andre soldater. I den tilhørende tekstelød det:
“DNF’s mand i Ukraine, Jesper “Kalle” Krogh, skriver her fra fronten: “Jeg var i legionen de første uger, hvor vi angreb kørertøjer. Fem dage ude, og to dage hjemme.
Jeg og fire andre højrenationale fra bla. USA, Canada og Polen træner sammen selvforsvar og bykampstaktik. Nu er jeg, efter en kort orlov i Danmark, tilbage i Ukraine og gør parat til at deltage i en stor offensiv i syd” DNF ønsker held og lykke i kampen mod Putins invasionshær”.
Jesper ‘Kalle’ Krogh Sørensen er veteran i den danske nazibevægelse. Han har siden halvfemserne været en del af det voldsberedte naziskinhead-miljø i København, dog med længere afbræk undervejs.
Iført blå bomberjakke og bærende på hagekorsfane ses Jesper Krogh Sørensen her bag ved nazilederen Jonni Hansen ved DNSB’s Rudolf Hess-march i Kolding i 2007. Foto: Redox
På Jesper Krogh Sørensens egne profiler på Facebook og Instagram har han de seneste måneder flere gange delt fotos og video af sig selv iført militæruniform, bevæbnet med skydevåben.
I starten af juni skrev han på Facebook: “Jeg er her på frivillig basis og træner ukrainske soldater.” I videoer på samme sociale medie kan man se ham deltage i øvelser med cirka 30 andre uniformerede mænd, alle bevæbnede med automatrifler. I en video på Instagram fra 7. juni fremgår det, at gruppen opholder sig i eller nær Lviv i det vestlige Ukraine.
I et opslag på Instagram skrev han mandag i denne uge: “On the way to meet up with my brothers. Ukraine is preparing an offensive. So first we hammer the animals with a lot of bombs and rockets. Then we move in and clean the cities. House to house. Street to street. No prisoners.” (Redox har for læsbarhedens skyld rettet en række stavefejl i opslaget).
Det har endnu ikke været muligt at få lokationen verificeret af en uafhængig tredjepart.
Naziveteran
Jesper Krogh Sørensen har været aktiv i den danske nazibevægelse siden halvfemserne. Han var en del af den gruppe naziskinheads, der holdt til i Københavns Sydhavnskvarter, og er i miljøet kendt som “Kalle”.

Combat 18
Combat 18 (C18) blev dannet først i England i 1991, men har siden spredt sig både som organisation og begreb til flere andre lande. Tallet 18 står for det første og ottende bogstav i alfabetet, A og H, som er initialerne for Adolf Hitler. Direkte oversat betyder Combat 18 altså ”Kampgruppe Adolf Hitler”.
I 1997 blev et dansk medlem anholdt og senere dømt for at sende tre brevbomber til politiske modstandere i England. Under hans anholdelse skød og sårede han en dansk politibetjent.
I mange år var organisationen inaktiv, men i begyndelsen af 2010’erne blev organisationen genopstartet i flere lande. I 2019 blev Combat 18 tilføjet den canadiske terrorliste og i 2020 blev den tyske afdeling gjort forbudt ved lov.

Igennem 00’erne var han fast inventar ved nazidemonstrationer i Skandinavien. Han deltog for eksempel i DNSB’s mindesmarch for topnazisten Rudolf Hess i Kolding i august 2007 og året efter i Lund i Sverige i den traditionsrige nazimarch til minde om Karl den 12. I sidstnævnte tilfælde var han en del af en delegation fra Danmarks Nationale Front, som han har været en del af siden da. Organisationen har haft perioder med inaktivitet, men da de igen begyndte at røre på sig i 2013-14 var det blandt andet med Jesper Krogh Sørensen som en af drivkrafterne.
I den periode var han og andre gamle naziskinheads involveret i flere voldsepisoder rettet mod antiracister omkring Mozarts Plads i Sydhavnen.
På samme tid var naziorganisationen Blood & Honour blevet gendannet i Danmark, og også her var Jesper Krogh Sørensen med. På sociale medier har han flere gange hyldet Blood & Honours væbnede gren, terrorgruppen Combat 18, der i halvfemserne stod bag en række brevbomber i Nordeuropa, herunder Danmark.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.







I 2017 poserede Jesper Krogh Sørensen i en trøje med teksten ""Danmark C18"". Foto: Privat.
I 2017 poserede Jesper Krogh Sørensen i en trøje med teksten ""Danmark C18"". Foto: Privat.







I 2018 deler Jesper Krogh Sørensen følgende billed på Facebook. Screenshot.
I 2018 deler Jesper Krogh Sørensen følgende billed på Facebook. Screenshot.







I 2018 deler Jesper Krogh Sørensen dette billede på Facebook sammen med en hyldest til Combat 18. Screenshot.
I 2018 deler Jesper Krogh Sørensen dette billede på Facebook sammen med en hyldest til Combat 18. Screenshot.







I 2016 deler Jesper Krogh Sørensen følgende opslag på Facebook. Screenshot.
I 2016 deler Jesper Krogh Sørensen følgende opslag på Facebook. Screenshot.











Prev
 1of6
Next



Jesper Krogh Sørensen er flere gange dømt for vold og ulovlig våbenbesiddelse. I 2017 blev han dømt for sin deltagelse i en episode, hvor han og en anden nazist kom i slagsmål med andre tilstedeværende på Mozarts Plads i Sydhavnen. I den forbindelse blev offeret stukket med kniv og slået med en cykellås i hovedet. Jesper Krogh Sørensen og den anden nazist blev efterfølgende varetægtsfængslet og senere dømt i sagen.
På Ukraines side
Den danske højrefløj har været splittet i spørgsmålet om hvorvidt man skulle holde med Ukraine eller Rusland efter sidstnævntes invasion af førstnævnte. Danmarks Nationale Front havde i slutningen af 00’erne tætte bånd til russiske nazister, men siden EuroMaidan-revolutionen i Ukraine i 2014 har DNF plejet bånd til ukrainerne i stedet.
I april i år gennemførte DNF en solidaritetsdemonstration for Ukraine. Det skete i Viborg. Demonstrationen samlede under 10 deltagere. I samme periode annoncerede organisationen, at den har doneret penge til den højreekstreme tidligere milits AZOV, der i dag er en integreret del af det ukrainske militær.
Første bekræftede nazist i uniform
Jesper Krogh Sørensen er ikke den første højreradikale dansker, der engagerer sig i Ukraine-solidariteten i forbindelse med Ruslands invasion i marts. Som Redox tidligere har beskrevet har Lars Grønbæk Larsen været involveret i flygtningetransport og Information har beskrevet hvordan et tidligere medlem af Danskernes Parti rejste afsted med ambition om at deltage i modstanden.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Det er dog første gang, at det bekræftes, at en organiseret dansk nazist er trukket i uniform i Ukraine.
Hverken Jesper Krogh Sørensen eller Danmarks Nationale Front har besvaret Redox henvendelser.
","Tirsdag aften offentliggjorde Danmarks Nationale Front et opslag på deres Facebookside. Det bestod af en række billeder af nazisten Jesper Krogh Sørensen bevæbnet og i militæruniform. Han er flankeret af en række andre soldater. I den tilhørende tekstelød det: “DNF’s mand i Ukraine, Jesper “Kalle” Krogh, skriver her fra fronten: “Jeg var i legionen de …
",Redox,['Nyheder']
0,711,https://redox.dk/nyheder/for-frihed-deltagere-vil-samle-taeskehold/,2017-08-31 10:44:06,2017-10-03 10:18:39,For Frihed-deltagere vil samle tæskehold,"En af talerne ved For Friheds demonstration på lørdag, Susanne Stoustrup Nygaard, opfordrede onsdag på Facebook til at samle et tæskehold for at angribe venstrefløjsaktivister. Flere andre fra For Frihed bakker op om forslaget.
Susanne Stoustrup Nygaards kommentar på Facebook den 30. august 2017. (Screenshot fra Facebook)
Susanne Stoustrup Nygaard skrev “Der bør snart iværksættes tæskehold. Payback.” Opslaget fik likes fra flere centrale personer i For Frihed. Susanne Stoustrup Nygaard skal tale ved For Friheds demonstration på lørdag under parolen “Demonstration imod den snigende islamisering af vesten”.
Susanne Stoustrup Nygaard holder her tale ved For Friheds demonstration den 7. januar 2017. (Foto: Researchkollektivet Redox)
Tæskehold med bat og elefanthuer
I samme kommentarfelt skrev Allan Adolfsen: “Så lad os dog for helvede samles 50-100 mennesker, skaffe bat og elefanthuer til alle, dele os op i 3-4 store grupper og ramme flere af deres kendte tilholdssteder på samme tid med tørre tæsk […] Nemt og enkelt…. Konsekvens pædagogik på gadeplan”.
Han uddybede videre: “Folk tør simpelthen ikke […] Har prøvet at stable noget på benene flere gange, og det har givet masser af snak fra folk men som altid kun en 2-3-4 tilmeldinger.”
Allan Adolfsen kommenterer her på Facebook den 30. august 2017. (Screenshot fra Facebook)
Allan Adolfsen har i lang tid været fast deltager i For Friheds demonstrationer og arrangementer. Her er han tit gået i front og har ageret agressivt overfor blandt andre Redox’ fotografer.
Allan Adolfsen ses her i baggrunden med blå trøje og Dannebrog ved For Friheds demonstration den 9. april 2016. I hvid jakke er det Nye Borgerliges næstformand, Peter Seier Christensen. (Foto: Researchkollektivet Redox)
Frie Danskere lukker
Susanne Stoustrup Nygaard og Allan Adolfsens kommentarer på Facebook kom som reaktion på, at For Frihed-deltageren Anders Bruun Nørring har lukket sin hjemmeside “Frie Danskere”. På hjemmesiden hang han jævnligt venstrefløjsaktivister ud med navn og billede. Blandt de udhængte var antiracister, der havde demonstreret imod For Frihed. Hjemmesiden publicerede også billeder fra For Friheds demonstrationer, da Anders Bruun Nørring har været kerneaktivist og fotograf i bevægelsen. Nu er siden så lukket efter mindre end et år online
Anders Bruun Nørring angiver årsagen til lukningen, at “den personlige forfølgelse som følge af vores arbejde blev for meget”.
Da Anders Bruun Nørring bekendtgjorde lukningen på Facebook, modtog han mange kommentarer med moralsk opbakning og støtte. Flere skrev også negativt om venstrefløjsaktivister, som de mener står bag chikane mod Anders Bruun Nørring og hans Frie Danskere-projekt. Det udviklede sig derefter til de konkrete voldstrusler i kommentarfeltet.
Allan Adolfsen (blå trøje) ses her i selskab med Anders Bruun Nørring (til højre) ved For Friheds demonstration den 9. april 2016. (Foto: Researchkollektivet Redox)
For Frihed marcherer igen
Lørdag starter For Friheds demonstrationer op igen efter en lang sommerpause. De starter på Bispebjerg Torv i Københavns Nordvest-kvarter. I demonstrationsindkaldelsen skriver For Frihed “Vel mødt patrioter. Det bliver “kamp” til stregen imod islam”. Redox ville gerne have spurgt For Friheds talsperson, Tania Groth, om hun støtter op om Allan Adolfsens trusler. Vi ville også have spurgt, hvilken “kamp” For Frihed vil med at kæmpe lørdag. Tania Groth har dog ikke svaret på Redox’ henvendelser.
Lone Nørgaard er annonceret som taler ved siden af Susanne Stoustrup Nygaard. Hun er kandidat for det nationalkonservative parti Dansk Samling på Frederiksberg ved det kommende kommunalvalg, og vi ville derfor gerne have spurgt hende, hvad hun mener om For Frihed-deltagernes udtalelser. Lone Nørgaard har heller ikke svaret på Redox’ henvendelser.
Hverken Anders Bruun Nørring, Allan Adolfsen eller Susanne Stoustrup Nygaard har svaret på Redox’ gentagne henvendelser.
","En af talerne ved For Friheds demonstration på lørdag, Susanne Stoustrup Nygaard, opfordrede onsdag på Facebook til at samle et tæskehold for at angribe venstrefløjsaktivister. Flere andre fra For Frihed bakker op om forslaget. Susanne Stoustrup Nygaard skrev “Der bør snart iværksættes tæskehold. Payback.” Opslaget fik likes fra flere centrale personer i For Frihed. Susanne …
",Redox,['Nyheder']
0,654,https://redox.dk/nyheder/mistaenkt-brandstifter-for-retten-udpeger-nazileder-som-medskyldig/,2015-12-16 11:50:00,2017-10-04 08:53:19,Mistænkt brandstifter for retten: Udpeger nazileder som medskyldig,"Natten mellem den 26. og 27. august blev asylcentret Lyngbygård udenfor Grenå på Djursland udsat for hærværk og brandstiftelse. Senere på dagen den 27. august blev et 26-årigt medlem af DNSB anholdt og senere varetægtsfængslet for angrebet.
I morgen torsdag starter retssagen mod den tiltalte nazist. Redox kan i den forbindelse afsløre, at han i intern kommunikation har taget ansvar for angrebet samt at han implicerer partiets leder Esben Rohde Kristensen som medskyldig.
Siden anholdelsen har Redox gravet i sagen og været i kontakt med en lang række nuværende og tidligere aktive i det nynazistiske miljø herhjemme. I den forbindelse har Redox også fået overdraget en større mængde intern kommunikation.
I en besked til en ven skriver den nu tiltalte nazist få timer før sin anholdelse således:
“Jeg har fået lov af Esben, til at lave en pressemeddelelse hvor jeg forklare hvorfor og hvilke grunde til at brænde det af. Underskrevet NationalSocialistisk Undergrund. Lyder der ikke meget godt, istedet for at folk tror det bare er drengestreger.”
Som det nok er de fleste bekendt kører der pt. en retssag i Tyskland mod en nazistisk terrorgruppe med samme navn  i daglig tale forkortet NSU.
I det interne materiale skriver den tiltalte allerede tilbage i marts i år: “Om jeg så skal brænde perkerne inde, jeg er ligeglad. Det går op i røg!” samt  “derfor skal Esben besøge os, han kan lave brandbomber” og “jeg blive en stjerne i nazi kredse”.
Den tiltalte nazist har således i to interne beskeder gjort nazipartiet DNSB’s formand Esben Rohde Kristensen til impliceret i brandattentatet.
Da Redox i forbindelse med anholdelsen i august kontaktede Esben Rohde Kristensen afviste han, at DNSB som organisation var involveret i angrebet, men ville ikke afvise, at et medlem fra DNSB kunne stå bag. Esben Rohde Kristensen ville i går ikke forholde sig til den tiltalte nazists påstande eller sagen generelt, men kalder det “fri fantasi”.
Det har ikke været muligt for Redox at få en udtalelse fra den tiltalte nazist, da han stadig sidder varetægtsfængslet, og da Redox kontakter hans forsvarsadvokat, Lars Henriksen, ønsker denne heller ikke at udtale sig vedrørende sagen.
Redox bringer senere en længere baggrundsartikel om den tiltalte nazist. Dette er dog ikke muligt nu, da der er nedlagt navneforbud i sagen. Dette forventes ophævet i forbindelse med retssagen torsdag.
","Natten mellem den 26. og 27. august blev asylcentret Lyngbygård udenfor Grenå på Djursland udsat for hærværk og brandstiftelse. Senere på dagen den 27. august blev et 26-årigt medlem af DNSB anholdt og senere varetægtsfængslet for angrebet. I morgen torsdag starter retssagen mod den tiltalte nazist. Redox kan i den forbindelse afsløre, at han i …
",Redox,['Nyheder']
0,3220,https://redox.dk/nyheder/folketingskandidater-fra-nye-borgerlige-om-homoseksuelle-yikes-klamt-og-syge/,2019-05-29 12:25:36,2019-05-29 12:25:36,"Folketingskandidater fra Nye Borgerlige om homoseksuelle: “Yikes”, “klamt” og “syge”","“Hvis man ikke kan se på to personer af samme køn kysse, så skal man ikke komme til Danmark.“
Formand Pernille Vermund var hurtig til at vende skytset udad, da Ekstra Bladets læsere i 2016 spurgte hende om Nye Borgerliges holdninger til homoseksuelles rettigheder.
Det er en linje, der går igen på partiets hjemmeside, hvor det i flere indlæg og programpunkter bliver slået fast, at Nye Borgerlige vil kæmpe for strengere straffe til “islamiske forkyndere”, der opfordrer til vold mod homoseksuelle.
Men en række af partiets kandidater og top-politikere lægger et noget mindre tolerant syn på LGBTI-personer for dagen. Det viser en gennemgang af Facebook-opslag og indlæg i lokale medier, som Redox har lavet.
“En smitsom sygdom”
Eksempelvis havde Helge Ibsen Hoffmann, der er folketingskandidat for Nye Borgerlige i Vestjyllands Storkreds, svært ved at kapere, da en dansk fotojournalists billede af et homoseksuelt par i Rusland i 2015 blev kåret som årets bedste pressefoto.
“Så blev årets “World Press Photo” 2014 fundet. Det blev et klamt billede af nogle bøsser, der kissemisser. Det er så forudsigeligt. Man må virkelig lade de homoseksuelle, at de har formået at erobre scenen og sætte dagsordenen. Nu kappes man nærmest i den vestlige verden om at fejre og berømme deres unaturlige samlivsform. Det er ikke så sært, at islam regner Vesten for en moden frugt, der er parat til at blive plukket. Historien lærer os, at omsiggribende homoseksualitet er et sikkert tegn på en kulturs forfald. Vi har ikke noget godt i vente,” skrev han dengang på Facebook.
I februar 2015 kommenterer Helge Ibsen Hoffmann kåringen af World Press Photo på denne måde. Screenshot.
 Helge Ibsen Hoffmann uddyber synspunktet længere nede i tråden under opslaget.
“Helt grundlæggende er homoseksualitet vel en sygdom, og selvfølgelig skal man ikke håne eller forfølge nogen, fordi de er syge. Man skal på den anden side heller ikke lade dem tro, at de er raske, for så fastholder man dem jo bare i sygdommen,” skriver han.
Desværre er det så også en smitsom sygdom
Senere i tråden gentager han: “Man kunne også kalde homoseksualitet en tvangstanke eller et usundt afhængighedsforhold, men jeg tror, sygdom dækker det bedst. Desværre er det så også en smitsom sygdom.”
Også transkønnede har stået for skud på Helge Ibsen Hoffmans Facebook-væg. I september sidste år delte han således et læserbrev i Information mod transkønnedes ret til kønskorrigerende operationer med kommentaren “Det er ikke nogen god idé at bilde syge mennesker ind, at de er raske”.
Og i oktober fik en nyhed om Trumps overvejelser om drastiske indgreb i transkønnedes rettigheder følgende kommentar: “Det bliver sværere og sværere ikke at elske Trump”.
I september 2018 gør Helge Ibsen Hoffmann sin holdning til transpersoner tydelig. Screenshot.
“Ud ad min butik”
Per B. Frostholm er folketingskandidat for Nye Borgerlige i Kolding Syd i Pernille Vermunds egen kreds, Sydjylland Storkreds.
I 2013 kunne han på Facebook fortælle om et kundebesøg i sin vinhandel.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

““YIKES…havde lige “besøg” i forretningen af 4 “mænd” der tydeligt var til mænd, hvoraf den ene på ingen måde lagde skjul på sin interesse overfor vinpusheren…som sørgede for en høflig, men ret kvik ekspedition ( læs ud af min butik )…og sørgede imens for at holde røven dækket godt op af whiskyreolen *G*”, lyder det i opslaget.
“De fylder for meget”
For Bill Malmgren, der er formand for Nye Borgerliges lokale vælgerforening i Frederikssund, gav en melding om statslig støtte til LGBTI-events anledning til at dele en artikel fra den højreorienterede netside Folkets Avis med overskriften “Borgerlig regering vil gøre Danmark til bøsse-land.” 
Den delte han i 2017 med en følgekommentar om at stoppe “uhæmmede økonomiske tilskud til minoriteter”. “Det er ikke skatteydernes opgave at betale for bøsser og lesbiskes arrangementer og events i København,” skrev han dengang.
Samme år delte Malmgren en artikel fra JydskeVestkysten, hvor hans partifælle Holger Gorm Petersen stempler homoseksuelle som afvigere.
At flashe sin seksualitet konstant i offentligheden er ikke okay
“De fylder for meget. At flashe sin seksualitet konstant i offentligheden er ikke okay,” hed det denne gang i Malmgrens kommentar til artiklen.
“Føj og afvigere”
Daværende regionsrådsmedlem og folketingskandidat Holger Gorm Petersen var i 2017 ude i en mindre, lokal mediestorm, da han bakkede en lokalpolitiker fra Dansk Folkeparti op i et angreb på et Gay Pride-optog i den sydjyske landsby Gesten. Begge politikere kaldte i den forbindelse homoseksuelle for “afvigere”, som fylder for meget.
 det er afvigere, der kun har det formål at udstille sig selv, som afvigere
“Det beviser jo netop, at det er afvigere, der kun har det formål at udstille sig selv, som afvigere”, skrev Holger Gorm Petersen dengang i en kommentar om priden.
Denne holdning gik igen på Facebook, hvor Holger Gorm Petersen blandt andet skrev “Utroligt og uanstændigt, at bruge skattekroner til støtte for borgere der har behov for at støtte sin unormale seksualitet. Føj.”
Og til en nyhed om politiets støtte til priden: “Det betyder måske så, at næste gang nazisterne marcherer, så reklamerer politiet for nazisterne. Det er bare ikke i orden.”
Mens Dansk Folkepartis politiker blev indkaldt til kammeratlig samtale og truet med eksklusion, afviste Nye Borgerliges formand Pernille Vermund dengang at gøre det samme med sit regionsrådsmedlem.
Holger Gorm Petersen trak sig tilbage fra politik efter kommunalvalget i 2017.
“Transkønnede er handicappede”
Stadigt aktiv er Ketil Wathne-Rasmussen, der er spidskandidat til Folketinget for Nye Borgerlige i Københavns Storkreds.
I 2016 kunne LGBT-mediet Out & About fortælle, hvordan Wathne-Rasmussen i et Facebook-opslag argumenterede for, at transkønnede er handicappede.
Det skete i forbindelse med debatten om, at transkønnethed skulle slettes fra Sundhedsstyrelsens liste over psykiske sygdomme.
”Hvordan er transkønnethed IKKE en sygdom? “Sygdom” er generelt betegnelsen for “enhver tilstand, som er forbundet med smerte, diverse kropsforstyrrelser og sociale problemer.” Der kan vel næppe forekomme en værre kropsforstyrrelse, end at være født i den forkerte krop og have de forkerte kønsdele. Og få ting skaber næppe større sociale problemer. Hvorfor er det at være født i en forkert krop så ikke en sygdom? Ved ikke at ville anderkende det som en sygdom, underkender man fuldstændigt de alvorlige problemer dette alvorlige handikap medfører,” lød det dengang fra Ketil Wathne Rasmussen.
Hverken Ketil Wathne-Rasmussen, Per B. Frostholm, Bill Malmgren eller Nye Borgerliges pressechef Lars Kaaber har besvaret Redox’ henvendelser. Helge Ibsen Hoffmann lovede tirsdag Redox at vende tilbage med en kommentar, men dette er onsdag middag fortsat ikke sket.
","“Hvis man ikke kan se på to personer af samme køn kysse, så skal man ikke komme til Danmark.“ Formand Pernille Vermund var hurtig til at vende skytset udad, da Ekstra Bladets læsere i 2016 spurgte hende om Nye Borgerliges holdninger til homoseksuelles rettigheder. Det er en linje, der går igen på partiets hjemmeside, hvor …
",Redox,['Nyheder']
0,678,https://redox.dk/nyheder/nye-borgerlige-stiftere-har-taette-baand-til-pegida/,2016-09-29 07:16:43,2019-03-06 23:02:39,Nye Borgerlige-stiftere har tætte bånd til Pegida,"I snart to år har organisationen “For Frihed”, der tidligere kaldte sig Pegida, jævnligt demonstreret i det centrale København. De har fået opbakning fra en række centrale personer i Nye Borgerlige.
For Frihed har samlet store dele af den nationalkonservative bevægelse til sine manifestationer, lige fra Trykkefrihedsselskabet over Uriasposten og Den Danske Forening til Dansk Folkeparti. Samtidig har også nynazister fra Danmarks Nationale Front, Danish Defence League og Danskernes Parti hyppigt deltaget.
Men også Nye Borgerlige, der blev stiftet sidste efterår, og netop har annonceret, at de har underskrifter nok til at stille op ved næste Folketingsvalg, har medvirket.
Når For Frihed på lørdag demonstrerer i København, så er en af Nye Borgerliges medstiftere, Svend Pedersen, på talerlisten. Pedersen er dog ikke længere medlem af partiet.
Det er ikke første gang at han taler ved en af For Friheds demonstrationer. I april var han annonceret som taler sammen med de to andre stiftere af Nye Borgerlige, Pernille Vermund og Peter Seier Christensen. Pernille Vermund trak sig dog som taler efter “en del overvejelser” kort tid inden demonstrationen, en beslutning som hun efterfølgende er blevet kritiseret for af andre aktører i det nationalkonservative miljø. Andre menige medlemmer af Nye Borgerlige deltager dog jævnligt i demonstrationerne.
Svend Pedersen ses her under sin tale ved For Friheds demonstration d. 9. april 2016.
For Frihed måtte derfor nøjes med Peter Seier Christensen og Svend Pedersens taler. For Peter Seier Christensen var talen i april ikke den første. Allerede i juni sidste år, inden Nye Borgerlige blev stiftet og Peter Seier Christensen altså stadig var medlem af De Konservative, talte han nemlig ved en Pegida-demonstration i Malmø. Alle tre stiftere af Nye Borgerlige har således været på talerlisten hos Pegida/For Frihed, men partiformanden endte altså med at trække sig.
Når Svend Pedersen på lørdag skal tale ved demonstrationen i København, så er han ikke alene. Også racisten Thomas Telner skal ytre sine holdninger.
Han medvirkede i sommers i et program på Radio24syv sammen med DR-journalisten Abdel Aziz Mahmoud. Her sagde Thomas Telner, henvendt til DR-journalisten, om muslimer:
“I har en voldsmentalitet, en forskruet mentalitet. Inde i dig ligger de der gener, og når I er mange nok, kan du også stikke mig i ryggen, fordi du er presset af Koranen, og fordi du ikke tør at sige fra. Så længe den Koran findes, så bliver der ikke fred.”

Se her et sammenklip af Thomas Telners medvirkende i Radio24syv d. 30. juni 2016.
I samme omgang afviste han at han skulle være racist, men betegnede samtidig sig selv som “racebevidst”.
Overfor Redox forklarer Thomas Telner, at han ville have sagt DNA og ikke gener. Han afviser desuden at skulle være racist, men betegner i stedet sig selv som racebevidst og realist.
Han uddyber desuden sit syn på muslimer:
“De er tyvagtige, løgnagtige, man kan ikke stole på dem og de er agressive. Og det ligger et eller andet sted i generne eller DNA’en efter så mange år.” og fortsætter “Hvorfor tror du kvinderne er tildækkede? det er jo fordi de ikke ved hvis der er hvis og ikke kan holde nallerne fra hinandens, det er derfor de pakker dem ind.”
Om sin tale ved lørdagens demonstration siger han: “Jeg kommer ikke med racistiske udtalelser, og det gør jeg sjældent”, og fortæller desuden at han har fået forhåndsgodkendt sin tale af arrangørerne.
For Friheds talsperson, Tania Groth, har ikke ønkset at udtale sig til Redox.
Læs mere om Pegida/For Friheds bånd til nazister
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
","I snart to år har organisationen “For Frihed”, der tidligere kaldte sig Pegida, jævnligt demonstreret i det centrale København. De har fået opbakning fra en række centrale personer i Nye Borgerlige. For Frihed har samlet store dele af den nationalkonservative bevægelse til sine manifestationer, lige fra Trykkefrihedsselskabet over Uriasposten og Den Danske Forening til Dansk …
",Redox,['Nyheder']
0,697,https://redox.dk/nyheder/yderligere-et-nye-borgerlige-medlem-ekskluderet/,2017-04-09 15:12:31,2017-10-03 12:20:26,Yderligere et Nye Borgerlige-medlem ekskluderet,"Den 3. april skrev Jonas Steensgaard på Facebook, at han var blevet ekskluderet fra Nye Borgerlige. I sit lange opslag skrev han blandt andet:
“Nu spiller min fortid ind her på facebook og jeg går ind for sandheden i modsætning til muslimer og politikker og jeg skal nok stå på mål for at jeg ikke var for klog i mine unge dage og der ved har en del domme bag mig (…)
der bliver kørt på min person om min fortid her inde og ja jeg blev også smidt ud af Ny borgerlige men sådan er politik jo i Danmark man bøder for sin fortid og det forstår jeg nu håber jeg bare af hele mit hjerte at det danske folk vil stå sammen og i krig imod islam og bildereberg eliten fra folketinget så at vi kan forsvar og bevar vores elskeked Danske land.”
Den fortid Jonas Steensgaard henviser til indeholder lidt af hvert: Rockere, biljagter, fangeflugter og skyderier.
Jonas Steensgaard var ifølge Fyens Stiftstidende tidligere en del af miljøet omkring Hells Angels-støttegruppen Red & White Support Crew. I 2001 stak han af fra tre fængselsbetjente, da han skulle overføres fra et arresthus til et andet. Han afsonede da en dom på 2½ års fængsel for bl.a. at skyde en mand i hovedet med en luftpistol. Tre år senere fik han 15 måneders fængsel for et voldsomt overfald med slagvåben i Gelsted på Vestfyn.
I 2014 fik Jonas Steensgaard halvandet års fængsel for et brutalt overfald på et værtshus i Assens, hvor ofret blandt andet blev slået i hovedet med en Gajol-flaske.
Det er angiveligt de mange fængselsdomme, der har fået Nye Borgerlige til at ekskludere Jonas Steensgaard.
Jonas Steensgaard har ikke ønsket at udtale sig til Redox. Han skriver i en besked: “”Du skal ikke skrive noget om mig i dit Bilderberg pis medie og du skal ikke kontakte mig med dit useriøse journalist så længe at man slet ikke kan forholde sig til sandheden.. Så det håber jeg at du vil respekter dag jeg slet ikke kan forholde mig til din slags og slet ikke dit løgn medie…”
Det har ikke været muligt at få en kommentar fra Nye Borgerlige til eksklusionen.
","Den 3. april skrev Jonas Steensgaard på Facebook, at han var blevet ekskluderet fra Nye Borgerlige. I sit lange opslag skrev han blandt andet: “Nu spiller min fortid ind her på facebook og jeg går ind for sandheden i modsætning til muslimer og politikker og jeg skal nok stå på mål for at jeg ikke …
",Redox,['Nyheder']
0,4361,https://redox.dk/nyheder/da-bomben-sprang-paa-noerrebro/,2022-03-13 14:09:45,2022-03-14 13:18:23,Da bomben sprang på Nørrebro,"På onsdag er det 30 år siden, der sprang en kraftig brevbombe midt på Nørrebro i København. Bomben sprang på Internationale Socialisters (IS) kontor i Søllerødgade 33 og dræbte det 29-årige IS-medlem Henrik Christensen. Han døde på stedet i den voldsomme eksplosion.
Attentatet og mordet er aldrig blevet opklaret. I anledning af 30-årsdagen giver Redox et overblik over sagen.
En aktiv socialist
Jørgen Lund, medlem af Internationale Socialister, var om formiddagen den 16. marts 1992 på vej ud for at ordne sine daglige gøremål. På denne kolde, men flotte forårsdag på Nørrebro i København, mødte Jørgen Lund sin politiske kammerat og ven, Henrik Christensen.
Mødet skete på hjørnet mellem Søllerødgade og Holtegade. De to faldt i snak, men skiltes hurtigt. Jørgen Lund var på vej hen til Tidsskriftscentret i Griffenfeldsgade og sagde pænt nej tak til at få den kop kaffe Henrik Christensen ellers tilbød. Jørgen Lund cyklede videre på sin gamle herrecykel. Han var den sidste til at se Henrik Christensen i live.
Henrik Christensen var nemlig på vej hen til IS’ kontor i Søllerødgade 33. Her havde den unge aktivist opgaven med at tjekke dagens post for den lille, men aktive socialistiske og antiracistiske organisation. Henrik Christensen skulle desuden forberede et oplæg om en sygeplejerskestrejke, som han samme aften skulle holde for de resterende IS-medlemmer i København.
På trods af organisationens relativt lille størrelse spillede IS i 1992 en aktiv rolle i den antiracistiske bevægelse i Danmark og Henrik Christensen havde selv været aktiv i det antiracistiske netværk “Fællesinitiativet mod racisme”.
Det er efter alt at dømme forbindelsen til den antiracistiske kamp og organisationens socialistiske karakter, der ender med at gøre Henrik Christensen og IS til et af de første ofre for politisk terror i Danmark siden anden verdenskrig.
Henrik Christensen blev blot 29 år og efterlod sig både kone og barn. Foto: Privat.
Bomben kom med posten
Postbuddet stod ved Søllerødgade 33 og baksede med en besværlig pakke. Den specielle pakke var vanskelig at få i IS’ grønne postkasse. Den var pakket ind i en brun papirpose og var lidt tungere end en klassisk telefonbog. Pakken lukket med to metalclips. Adressen på pakken var skrevet i hånden og frimærkerne danske.
Til sidst lykkedes det dog postbuddet at få den mystiske pakke ind i postkassen. Uden at vide hvad han lige havde haft i hænderne, cyklede han videre på sin rute.
Det var denne pakke Henrik Christensen åbnede. Tiden i Søllerødgade 33 gik i stå klokken 11.32. Det kan ses på det ur, der efter eksplosionen – som noget af det eneste inventar – fortsat var i lokalet i Søllerødgade 33. Øjeblikket inden rungede en voldsom og øredøvende eksplosion igennem Nørrebro.
Eksplosionen var så voldsom, at Henrik Christensen i første omgang ikke kunne identificeres, og lokalet blev totalt raseret. Indgangsdøren, vinduesfagene og mere eller mindre al inventar blev slynget ud på gaden. I lejligheden ovenpå IS’ lokaler, der lå i stueetagen, havde gulvet som følge af eksplosionen løftet sig 15 centimeter i en bue, og beboeren måtte på hospitalet i choktilstand.
På billeder og film fra 16. marts 1992 ses de omfattende ødelæggelser tydeligt.
Eksplosion og brandslukning på Nørrebro  
Den voldsomme eksplosion og den efterfølgende brand medførte en intens brandslukning fra brandvæsenets side. Det betød, at der gik mange tekniske beviser tabt. De manglende beviser kan være en medvirkende årsag til at sagen 30 år efter fortsat er uopklaret. Det på trods af politiet har gennemført flere hundrede afhøringer og haft assistance fra PET. Heller ikke en årelang efterforskning med op til en 10 mand stor politienhed og hjælp fra bombeeksperter fra engelske Scotland Yard, har været nok til at sagen er blevet opklaret.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Brandvæsenets første indskydelse, da de ankom til Søllerødgade, var, at det måtte være en gaseksplosion. Derfor blev der heller ikke i første omgang taget hensyn til, at der kunne være tale om en politisk terrorhandling. Det stod dog hurtigt klart for brandvæsenet, at det ikke var en gaseksplosion. Som noget af det første fandt de den dræbte Henrik Christensen, og derfor blev drabsafdelingen i Københavns Politi tilkaldt.
Derefter blev der tilkaldt forstærkninger i form af teknikere og flere efterforskere. Vandet og den kraftige spuling fra slukningen havde dog allerede ødelagt de fleste af de beviser, der måtte have været, selvom alt fra tagrender til kloakker blev undersøgt minutiøst.
Lynhurtigt fangede pressen historien, hvilket betød, at politiet ikke engang nåede at kontakte Henrik Christensens kone, Connie Skjold Henriksen, før hun hørte om bomben i radioavisen. Connie Skjold Henriksen prøvede desperat at få fat i hans kammerater fra IS for at få mere information, men de var svære at få fat i, da de også havde travlt med at ringe rundt til hinanden og finde ud af hvad der var sket.
Politiet i Søllerødgade efter eksplosionen. Foto: Den Røde Tråd.
Det politiske klima og nazistisk terror
Bomben i Søllerødgade kan ses som kulminationen på knap et årtis opblomstring og radikalisering af den ekstreme højrefløj i Danmark. Fra midten af 1980’erne begyndte den yderste danske højrefløj at vejre morgenluft. Nazistiske partier som Danmarks Nationalsocialistiske Bevægelse (DNSB), der blev ledt af Povl Heinrich Riis-Knudsen, og udbrydergruppen Partiet De Nationale, fik vind i sejlene.
Også mere nationalkonservative grupperinger med et racistisk og anti-muslimsk udgangspunkt opstod. Eksempelvis organisationer som Nationalpartiet Danmark, Stop Indvandringen og ikke mindst den vigtigste af dem alle: Den Danske Forening.
Også på den internationale politiske scene skete der en radikalisering af det ekstreme højre. Især Tyskland oplevede i perioden en markant opblomstring af racistisk og nazistisk vold. Radikaliseringen af højrefløjen medførte adskillige meget alvorlige brandattantentatter mod flygtningecentre i Tyskland. Racistiske skinheads hærgede i gaderne og de begik talrige mord på flygtninge, indvandrere og homoseksuelle. Også et andet af Danmarks nabolande, Sverige, oplevede i samme periode en voldsom opblomstring af racistisk og nazistisk vold. Fra 1983-1995 myrdede svenske racister og nazister således mindst 17 personer. Fælles for både volden i Sverige og Tyskland var, at den kom fra en yderst voldsberedt højrefløj, der ikke umiddelbart udgjorde nogen voldsom trussel mod den bestående samfundsorden, men til gengæld en meget konkret trussel for de mennesker, som ikke passede ind i nazisternes verdensbillede.
Også i Danmark oplevede særligt venstrefløjen i stigende grad, at blive udsat for trusler og hærværk fra det yderste højre. Det skete f.eks. ved at enkeltpersoner modtog trusselsbreve med patroner. Udover patronen fulgte et budskab om at den næste kugle var tiltænkt vedkommende. Partier og organisationer på venstrefløjen blev også udsat målrettet for politisk hærværk. Det gik f.eks. ud over foreningen Demos, der laver antiracistisk arbejde og dokumenterer det yderste højre. Andre organisationer på venstrefløjen udsættes for brandattentater og andre voldsomme aktioner i perioden. Politikere, der vovede at tale positivt om mennesker med minoritetsetnisk baggrund, modtog også trusselsbreve.
Selvom der var markante forskelle mellem de forskellige politiske grupperinger på den yderste højrefløj, havde de dog dét tilfælles, at de ikke brød sig om venstrefløjen. At venstrefløjen var et hovedmål for dele af det yderste højre kan man få et indtryk af ved at høre den tale som naziføreren, Povl Heinrich Riis-Knudsen, holdt i 1989 til de medlemmer, der var mødt op for at deltage i DNSB’s landsmøde. I talen, der kan ses uddrag af i dokumentarfilmen “Bombemordet i Søllerødgade”, sagde naziføreren:
“Og hvis der ikke er nogen fra myndighederne, der vil bryde det der tyranni, så er det altså os der skal gøre det, fordi hvis vi ikke gør det så har vi heller ikke nogen mulighed for at yde noget politisk arbejde. Så vejen går altså gennem en udrydning eller en smadring af BZ-bevægelsen…Og jeg siger jer; jeg vil ikke have nogen af jer slået ihjel.”  
Det var i dette politiske klima bomben i Søllerødgade sprang.
Povl Heinrich Riis-Knudsen ses her tale ved DNSBs landsmøde i 1988. Foto: Privat.
Teorierne omkring bombemordet
“De svin”, var Jørgen Lunds første reaktion, da han blev informeret om eksplosionen og branden i Søllerødgade 33. Kort efter klokken 12.00 stod han foran den udbrændte adresse. Kom der bomber og attentater mod venstrefløjen, kom det fra højre. Det sagde erfaringen Jørgen Lund og hans kammerater.
At bomben skulle komme fra den ekstreme højrefløj var da også en af de teorier politiet havde. Det var dog kun en ud af de hovedsagligt tre teorier politiet arbejdede med.
En af de andre teorier var, at bomben skulle være et internt opgør på venstrefløjen. Den teori led dog hurtigt skibbrud. Ingen, inklusiv politiet, kunne se hvilke venstrefløjskræfter, der skulle ville IS til livs. IS var en lille organisation, der primært kastede deres kræfter ind i brede projekter på venstrefløjen, hvor organisationen samarbejdede bredt med venstrefløjskræfter fra autonome til fagbevægelsen. Det var med andre ord ingen åbenlyse konflikter med andre på venstrefløjen, der kunne retfærdiggøre denne teori. Teorien forblev da også den mindst udbredte, men ikke desto mindre har tidligere medlemmer af IS fortalt i dokumentaren, “Bombemordet i Søllerødgade”, at de under afhøringer følte de var en slags mistænkte. De blev hudflettet om deres eventuelle forhold til Henrik Christensens kone og om dét kunne have været et muligt motiv for at Henrik Christensen sad og rodede med bomber.
Det tidligere IS-medlem, Erik Mikkelsen, beskrev sin oplevelse af politiets fokus i starten af sagen på følgende måde til dokumentaren fra 2012:
“I lang tid var fokus nærmest på os. At det skulle være os selv der havde gjort det for at kunne indtage en eller anden martyrrolle. Om det var jalousi, havde Connie et forhold til en af os andre. Det var fuldstændig ude i grønne ærter”, som Erik Mikkelsen udtrykte det.
Som citatet indikerer var en anden teori, at Henrik Christensen og IS selv skulle have rodet med sprængstoffer og bomber. Denne teori var lidt mere sejlivet. Det var også denne teori, der kom til at politisere bombemordsagen yderligere. Den bidrog også til at mindske venstrefløjens tillid til politiets efterforskning.
Det her er et anslag mod enhver politisk aktivitet her i landet
Teorien om, at IS selv skulle have rodet med bomber sev til pressen allerede samme dag som bomben sprang. Det vakte enorm stor vrede og undren på hele venstrefløjen, men i særdeleshed i IS. Allerede inden der om aftenen den 16. marts 1992 var indkaldt til spontan mindehøjtidelighed foran lokalerne i Søllerødgade stod det klart, at teorien om et uheld i et bombeværksted kom ud i pressen. I en tale ved demonstrationen sagde Jens Christensen fra IS til de sørgende forsamlede:
“Det her er et anslag mod enhver politisk aktivitet her i landet, at sådan noget kan foregå her og vi må det kraftigste tage afstand fra de der udtalelser, der er kommet i fjernsynet, om vi selv skulle have ligget og rodet med bomber, for det er ikke vores politik.”
Det er nazister, fascister og racister, der har slået vores kammerat ihjel
Jens Christensens partifælle, Leif Mikkelsen, holdt sig heller ikke tilbage med kritik af politiets fokus. På et pressemøde i dagene efter bomben udtalte han til pressen:
“Det er nazister, fascister og racister, der har slået vores kammerat ihjel. Politiets arbejde er også politisk forfølgelse.”  
Politiet lod i det hele taget til at tage selvsprængningsteorien alvorligt i starten. Som et led i efterforskningen ransagede politiet også Henrik Christensens private bopæl, hvor de intet fandt. Det er også senere kommet frem, at politiet i tiden efter bomben aflyttede telefonen hos IS i Århus og fire medlemmer fik deres private telefoner aflyttet.
På trods af det opgav politiet dog teorien relativt hurtigt. Udover IS på ingen måde var en militant organisation og bomber ikke var deres politik, talte det også imod denne teori, at Henrik Christensen kun få dage før bomben sprang i Søllerødgade havde fået bragt et indlæg i dagbladet Aktuelt, hvor han argumenterede for at racisterne ikke skulle bekæmpes med gadekampe, men med massearbejde i brede organisationer, samt at den bedste kur mod racismen var en højere løncheck til lønmodtagerne.
Derudover bør det nævnes, at teorien om, at Henrik Christensen eller IS selv rodede med bomber, ikke er nævnt med et eneste ord i PET-kommissionens rapport bind 11, hvor efterforskningen af bomben i Søllerødgade ellers gennemgås grundigt. I dag er det stort set kun folk på den alleryderste højrefløj, der klamrer sig til denne teori.
Den absolut mest plausible teori var og er, at at der var tale om terror – det første politiske mord i Danmark siden anden verdenskrig. Derfor er det også bemærkelsesværdigt, at sagen ofte ikke nævnes, når der tales om terror i dag.
Politiets blinde øje
Der er en lang række faktorer, der sandsynliggør nazi-teorien. For det første er fjendebillederne for den ekstreme højrefløj ganske tydelige. IS havde spillet en årelang og meget aktiv rolle i det antiracistiske arbejde.
Derudover modtog politiet allerede dagen efter et tilståelsesbrev fra en gruppe, der kaldte sig “Frit Danmark K12”. K12 var formentlig en reference til den svenske krigerkonge, Karl den 12., der var og er et yndet symbol for svenske nazister. Kun tre måneder før bombedrabet havde nazister marcheret i Lund i Skåne til minde om netop Karl den 12., en demonstration der var blevet mødt med omfattende modstand fra svenske og danske antifascister.
det var os der anbragte bomben i Søllerødgade
Politiet og efterforskningschef Bent Hansen var dog hurtige til at at affeje det ellers konkrete spor som urealistisk. Det endda på trods af brevets konkrete tilståelse, der gengives i dokumentaren “Bombemordet i Søllerødgade fra 2012”:
“Vi kan meddele, at det var os der anbragte bomben i Søllerødgade. Vi anser disse venstresnoede elementer for landsforrædere overfor det danske folk. Derfor denne aktion. Flere vil følge. Hilsen Frit Danmark K12.”
Tilståelsesbrevet var underskrevet Frit Danmark K12. Foto: Produktionskollektivet Opbrud.
Da Bent Hansen 11 dage efter drabet blev konfronteret af B.T om K12-henvendelsen og dennes tilståelse, erkendte han, at han var i besiddelse af brevet, men at han ikke rigtigt troede på dets indhold:
“Jeg fik for nogle dage siden et maskinskrevet brev på to en halv linje fra det såkaldte Frit Danmark K 12. Men jeg opfatter ikke brevet som en tilkendegivelse af, at nogen tager skylden for bomben.”
Senere kom det også frem, at flere andre personer eller organisationer havde modtaget trusselsbreve med underskriften K12. Afsenderne af brevene med underskriften K12 blev aldrig fundet. Især på venstrefløjen skabte det både vrede, men i høj grad også stor undren over, hvorfor dette konkrete spor tilsyneladende aldrig vandt voldsom indpas hos politiet.
Opfattelsen på venstrefløjen har langt hen ad vejen været, at politiet havde lige så travlt med sit fokus på venstrefløjen som de havde med at forfølge konkrete spor i sagen. Dette forhold er politiet ofte blevet konfronteret med og har lige så mange gange pure afvist kritikken. Det skete eksempelvis i 1995, hvor Bent Hansen udtalte til Politiken, at det var “rent vrøvl”, at politiet ikke tog det højreradikale spor alvorligt.
Selvom Bent Hansen og politiet ikke lod til at tro på indholdet af den konkrete tilståelse forblev nazi-vinklen dog den mest plausible forklaring. Angiveligt også hos politiet. I hvert fald blev der allerede i efteråret 1992 indledt en efterforskning af en personkreds omkring nazi-lederen, Marcel Schilf, der holdt til i Nordsjælland. Schilf blev senere kendt som lederen af Blood & Honour-netværket, da det blev dannet i 1997. I 1993 blev han mistænkt for at være involveret i en række brevbomber i Østrig, men ikke tiltalt eller dømt. Igen i 1997 kom Schilf under efterforskning. Denne gang i relation til den nazistiske terrorgruppe Combat 18, der havde sendt tre brevbomber til konkurrerende nazister i England. De tre dømte i Combat 18-sagen var alle fra det københavnske naziskinheadmiljø.
I 1998 skete der en nyudvikling af nazi-sporet. PET-meddeleren Frede Farmand stod frem på TV2 og hævdede at vide hvem der dræbte Henrik Christensen. Ifølge Frede Farmand skulle det være nazisten Albert Larsen fra Partiet De Nationale, der havde betroet sig til ham.
Frede Farmand optog angiveligt hele samtalen på bånd. Ifølge Frede Farmand havde han også advaret PET tre måneder inden bomben sprang i Søllerødgade. Det har PET kategorisk afvist. Frede Farmands påstand blev undersøgt nærmere i DR-podcasten “Bomben i Søllerødgade” fra 2020. Her fandt journalisten frem til den båndudskrift Hans Jørgen Vad havde lavet af Frede Farmands optagelse, som skulle bevise Albert Larsens skyld. Det lykkedes aldrig journalisten at finde selve båndoptagelsen, men båndudskriften fortalte det modsatte af hvad Frede Farmand hævdede tilbage i 1998. Albert Larsen benægtede det skulle være ham, der stod bag bomben.
I føromtalte DR-podcast lykkedes det også journalisten Regine Grønne Frederiksen at få den tidligere efterforskningsleder Bent Hansen i tale. I podcasten kom Bent Hansen med en bemærkelsesværdige udtalelse. Han fortalte, at der ikke er “belæg for”, for at antage, at Henrik Christensen selv rodede med bomber, og det har “helheden slået fast” og så sluttede han med at konstatere: “Jeg kan slå helt fast, at politiet ikke har belæg for, at det er en selvkonstrueret bombe, det har vi ikke.”
På den baggrund konkluderer Bent Hansen, at der ikke kan rettes nogen mistanke mod Henrik Christensen.  
Var det nazi-lederen Marcel Schilf?
Nazi-vinklen fik den 26. april 2013 fornyet opmærksomhed. Det skete efter Ekstra Bladet under overskriften; “Angrende nynazist: Sandheden om bombedrabet i Søllerødgade” kunne bringe historien om, at den tidligere skånske nazist, Kim Frederiksson, påstod at han vidste hvem gerningsmanden skulle være.
Kim Frederiksson fortalte til Ekstra Bladet, at han havde deltaget på et møde med flere ledende nazister i Helsingborg i år 2000. Mødets formål var at finde en strategi til at imødegå det mødedeltagerne opfattede som et øget pres fra venstreradikale aktivister imod den ekstreme højrefløj i Malmø. Ifølge Kim Frederiksson deltog Marcel Schilf i mødet. Udover at mødedeltagerne blev enige om at optrappe volden og aktionerne mod venstrefløjen i Malmø, skulle Marcel Schilf, ifølge Kim Frederiksson, også have udtalt følgende: “Gør som vi gjorde i Danmark”, og at de havde “taget hånd om kommunisterne”, hvorefter han henviste til bombedrabet i Søllerødgade.
Kim Frederiksson fortalte også til Ekstra Bladet, at han efterfølgende fandt ud af, at flere andre nazister angiveligt var klar over Marcel Schilf, at var involveret i bombedrabet. Det var ligeledes kendt, at Marcel Schilf var bekendt med sprængstoffer. Marcel Schilf døde i 2001 og selvom sagen med Ekstra Bladets afsløringer gav bombedrabet fornyet opmærksomhed, har det ikke ført til sigtelser. Heller ikke selvom politiet over for avisen fortalte, at de ville kigge på sagen igen som følge af afsløringerne.
Ekstra Bladets forside den 27. april 2013.
Solidaritet og mobilisering på venstrefløjen
”Det var sgu hele Nørrebro”.
Sådan lød det fra Erik Mikkelsen, da han i dokumentaren “Bombemordet i Søllerødgade”, beskrev den følelse han sad tilbage med under og efter den solidaritetsdemonstration og det mindemøde, der løb af stablen den 21. marts 1992.
Demonstrationen, som IS selv havde arrangeret, fik 15.000 mennesker til at møde op, mens folk hang ud af vinduerne på Nørrebro. Dels for at sørge over Henrik Christensen og vise sympati med Henrik Christensen efterladte, men også for at vise IS solidaritet og tage afstand fra politisk terror og højreekstremisme. Demonstrationen udgik fra gerningsstedet i Søllerødgade og endte på Blågårds Plads.
Demonstrationen den 21. marts 1992 tiltrak 15.000 deltagere og tog sin start på Blågårds Plads på Nørrebro. Foto: Den Røde Tråd.
Allerede da Henrik Christensen kort efter sin død blev bisat fra kapellet på Bispebjerg Kirkegård, var venstrefløjen mødt bredt op for at vise sin solidaritet. Rigtig mange fagforeningsfaner prægede scenen uden for kapellet og inde i kapellet var der fyldt til bristepunktet.
Da Henrik Christensens jordiske rester endegyldigt blev stedt til hvile i de ukendtes grav, skete det i en simpel papkasse, hvorpå der stod: “Henrik Christensen – specialarbejder”.
Det var dog ikke kun solidaritet og sympati, der kom ud af bombemordet. Generelt på venstrefløjen fik det antiracistiske og antifascistiske arbejde stor opblomstring og prioritet i årene efter bombedrabet. Den venstreradikale organisation, Antifascistisk Aktion, blev dannet kort efter som en direkte konsekvens af bombedrabet.
Ingen opklaring – endnu
Sagen er fortsat uopklaret, men drabssager forældes aldrig og derfor er sagen fortsat åben. Af samme årsag har det været meget begrænset med udtalelser fra politiet om sagen.
I forbindelse med Kim Fredrikssons udtalelser til Ekstra Bladet i 2013 kunne drabschef hos Københavns Politi Jens Møller fortælle, at der var en “helt klar” sandsynlighed for at politiet ville genoptage sagen.
Det fulgte Jyllands Posten op på i 2017, hvor Jens Møller fortalte avisen, at politiet i 2013 satte tre efterforskere på sagen og foretog 4-5 afhøringer af folk i Danmark og Sverige. Mere kom der dog ikke ud af det.
I september 2020 gav Henrik Christensens hustru, Connie Skjold Henriksen, et interview til Information, hvor hun fortalte, at hun har forsøgt at få adgang til politiets sag om ”brevbomben i Søllerødgade”. Det blev afvist med henvisning at til sagen er en alvorlig og uopklaret mordsag. Da Information og DR samme år søger aktindsigt i sagen, fik de samme begrundelse for afslag, dog for Informations vedkommende med den tilføjelse, at afslaget angiveligt også skulle være af hensyn til ”Henrik Christensens efterladte”. Også andre medier har løbet ind i samme mur.
Bombemordet i Søllerødgade er således stadig uopklaret.
En række antifascistiske organisationer, herunder Internationale Socialister, har indkaldt til manifestation foran Søllerødgade 33 på årsdagen for bomben på onsdag. Det sker fra klokken 17 til 18. Læs mere her.
Du kan her se Produktionskollektivet Opbruds dokumentar Bombemordet i Søllerødgade der udkom i forbindelse med 20-året for drabet i 2012.

","På onsdag er det 30 år siden, der sprang en kraftig brevbombe midt på Nørrebro i København. Bomben sprang på Internationale Socialisters (IS) kontor i Søllerødgade 33 og dræbte det 29-årige IS-medlem Henrik Christensen. Han døde på stedet i den voldsomme eksplosion. Attentatet og mordet er aldrig blevet opklaret. I anledning af 30-årsdagen giver Redox …
",Redox,['Nyheder']
0,4662,https://redox.dk/nyheder/hoejreradikal-corona-benaegter-tiltalt-for-trusler-mod-minister/,2023-01-19 01:00:19,2023-04-03 09:19:08,Højreradikal corona-benægter tiltalt for trusler mod minister,"Kent Ivan Nielsen, tidligere rigsleder i Stram Kurs, skal fredag møde i Københavns Byret, hvor han står tiltalt for trusler mod den daværende sundhedsminister Magnus Heunicke (S).
Det kan Redox nu fortælle på baggrund af indsigt i anklageskriftet. Kent Ivan Nielsen selv erkender udtalelsen, men mener ikke den er ulovlig.
Truslen faldt ifølge anklagemyndigheden tirsdag den 5. oktober 2021 i Rigsdagsgården ved Christiansborg i forbindelse med den traditionelle åbning af Folketinget. Her henvendte Kent Ivan Nielsen sig til den daværende sundhedsminister Magnus Heunicke og sagde: “Ved du hvad du burde? Du burde blive hængt i en lygtepæl, når det er slut det her.”
Kent Ivan Nielsen står er tiltalt for brud på straffelovens paragraf 119 stk. 1, der handler om trusler mod personer i offentligt hverv.
Højreradikal med tidligere domme
Kent Ivan Nielsen var tidligere aktiv i Stram Kurs, hvor han besad titlen som rigsleder. I partiet havde han ansvar for lokalafdelingen i Ringsted. Her var han en af Rasmus Paludans trofaste partisoldater, der drog land og rige rundt i forbindelse med partilederens koranafbrændinger. Kent Ivan Nielsen stod også selv bag flere koranafbrændinger, blandt andet i forbindelse med flere af partiets demonstrationer i Sverige.
Han har flere gange tidligere været i konflikt med straffeloven. Han blev i januar 2021 dømt for at have været i besiddelse af en peberspray og en kniv under en af Stram Kurs’ demonstrationer i Aarhus tre måneder tidligere.
Få dage efter dommen annoncerede han, at han forlod Stram Kurs. Det skete i et opslag på Facebook, hvor han skrev “Jeg er d. 22. Jan. fratrådt mine poster i partiet Stram kurs, grundet uenigheder med partiets ledelse. Jeg har samtidigt meldt mig ud af partiet (…) Fremadrettet vil jeg søge at sætte lys på Coronabedraget og løgnerne, som søger at skræmme Danskerne til at acceptere the great reset (den store nulstilling) som i sidste ende, er årsagen til at corona blev udløst over verdenen.”
Siden sin udmelding af Stram Kurs har Kent Ivan Nielsen været aktiv med at dele disinformation om COVID-19 på sociale medier og har deltaget i adskillige demonstrationer imod COVID-19-restriktionerne. Ligesom at han ved kommunalvalget i 2021 stillede op i Ringsted Kommune for Frihedslisten.
Kent Ivan Nielsen siger til Redox, at han erkender at have udtalt sig som nævnt i anklageskriftet, men nægter sig skyldig i tiltalen. Han forklarer at han ikke anser sig selv som voldelig, og at han derfor ikke selv har tænkt sig at hænge Magnus Heunicke. Han mener dog, at Magnus Heunicke er “medvirkende til folkemord og landsforrædderi, hvilket man tidligere er blevet straffet med døden for”.
Han fortæller videre, at han stadig har de samme holdninger, som da han var aktiv i Stram Kurs, men i dag fokuserer på COVID-19 i stedet for. Han mener desuden ikke selv, at han har spredt disinformation om COVID19.
","Kent Ivan Nielsen, tidligere rigsleder i Stram Kurs, skal fredag møde i Københavns Byret, hvor han står tiltalt for trusler mod den daværende sundhedsminister Magnus Heunicke (S). Det kan Redox nu fortælle på baggrund af indsigt i anklageskriftet. Kent Ivan Nielsen selv erkender udtalelsen, men mener ikke den er ulovlig. Truslen faldt ifølge anklagemyndigheden tirsdag …
",Redox,['Nyheder']
0,4232,https://redox.dk/nyheder/valgservice-her-skal-du-holde-oeje-med-det-yderste-hoejre/,2021-11-16 13:59:29,2021-11-16 23:31:31,Valgservice: Her skal du holde øje med det yderste højre,"Ved lokale valg forsøger mange af de små grupper på højrefløjen at gribe deres chance for at få indflydelse. Sådan har det været siden firserne og dagens kommunalvalg er ingen undtagelse. Derfor har Redox foretaget en kortlægning af partier og kandidater på – eller med forbindelse til – den yderste højrefløj.
Nye Borgerlige
Nye Borgerlige opstiller i de fleste af landets kommuner. Ved valget i 2017 fik partiet blot én plads i byrådet, men siden har de fået yderligere syv på grund af partihoppere. Mens partitoppen har sat en ambition om at få ti byrådspladser i dag, er medlemsskaren betydeligt mere optimistisk, som du kan læse hos TV2. Hos Nye Borgerlige skal du lægge mærke til:

De tre kandidater med baggrund i Generation Identitær: Oliver Egelund Rose, Jonas Zuschke og Daniel Palsgaard. De opstiller i henholdsvis Frederikshavn, Aabenraa og Aalborg. Du kan læse mere om dem her.
ORG-manden Søren Lind Jensen, der er spidskandidat for Nye Borgerlige i Horsens. Ham kan du læse mere om her og her.
Jens Beck Madsen, der er kandidat i Tønder. Han har tidligere været folketingskandidat for partiet. Jens Beck Madsen har tidligere deltaget i både Pegida og Rasmus Paludans demonstrationer, og ved en af de sidstnævnte har han medbragt et såkaldt Kekistan-flag. Flaget er en nyfortolkning af et krigsflag fra Nazi-Tyskland, og det er flittigt brugt i alt-right bevægelsen. Præsenteret for de oplysninger udtalte Jens Beck Madsen tilbage i 2019 at flaget var en “joke”.
Tidligere lokalformand i Dansk Samling Kasper Mejlhede stiller op i Nyborg. Ham kan du læse mere om her.

Dansk Folkeparti
For Dansk Folkeparti er det relevant at se om René Danielsson gentager sit kanonvalg. Som Redox beskrev i en artikel op til kommunalvalget i 2017 har han en fortid i Dansk Front.
Stram Kurs
Stram Kurs mistede de fleste aktive medlemmer, da Patrioterne går live (nu “Danske Patrioter”), Kronborgpartiet og Frie Danske brød ud. Alligevel har Rasmus Paludan fået samlet et par kandidater sammen, der dog kun stiller op til regionsrådsvalget.

Regionsrådet i Nordjylland: Christian Tindal
Regionsrådet i Syddanmark: Lars M. Erichsen og O. Simonsen
Regionsrådet i Hovedstaen: Rasmus Paludan, Rolf Larsen-Jensen og Klaus Pabst Rosenlund.

Stram Kurs-udbrydere
Stram Kurs-udbryderne ‘Frie Danske’ stiller op i tre kommuner. Det er henholdsvis i Fredericia, Horsens og Norddjurs kommune. Partiet har ikke gjort det store væsen af sig under valgkampen og det er svært at se, at de har chance for at komme ind.
Resten
I Vejle opstiller den racismedømte Karsten Holt Larsen. Han har været aktiv på højrefløjen i to årtier og driver sin egen liste Vejle Først. Du kan læse mere om ham her.
Også Dansk Folkeparti-udbryderne “De lokalNationale” stiller op til kommunalvalget. Her er det især Odense, der er værd at holde øje med, da to tidligere DF-topfolk, Christell Gall og Pernille Bendixen, stiller op for den nye liste.
Sidst men ikke mindst er det er værd at holde øje med coronaskeptikerne Frihedslisten, der stiller op i en lang række kommuner. På Frederiksberg opstiller Lone Nørgaard, der tidligere har kandideret for Dansk Samling og desuden sidder i Trykkefrihedsselskabets bestyrelse. På kandidatlisten i Ringsted Kent Ivan Nielsen, der har en fortid i Stram Kurs. Ham kan du læse om her.
","Ved lokale valg forsøger mange af de små grupper på højrefløjen at gribe deres chance for at få indflydelse. Sådan har det været siden firserne og dagens kommunalvalg er ingen undtagelse. Derfor har Redox foretaget en kortlægning af partier og kandidater på – eller med forbindelse til – den yderste højrefløj. Nye Borgerlige Nye Borgerlige …
",Redox,['Nyheder']
0,2309,https://redox.dk/nyheder/identitaer-fisker-i-nye-vande/,2018-03-22 10:56:11,2018-07-20 22:33:30,Identitær fisker i nye vande,"8. marts 2018, Christians Brygge ved Københavns Havn. På taget af en lav bygning hænger et banner med teksten: “Stop vold mod kvinder! Remigration nu!” og hashtagget #120db. Bag banneret står syv unge, fortrinsvis mænd, med tændte nødblus i hænderne. En fotograf går rundt blandt dem og filmer aktionen. Episoden foreviges også fra både Knippelsbro og fra den anden side af havnen. Kort tid efter lægges billederne på Facebook med en kort aktionserklæring. Her lyder det blandt andet:
“I anledning af kvindernes internationale kampdag foretog identitære aktivister her til morgen en banneraktion på taget af Kvinfo, for at gøre opmærksom på at kvinder i Danmark i høj grad er udsatte for importeret vold, som resultat af indvandringspolitikken.”
Lynhurtigt får opslaget spredning på Facebook. Mere end 500 har liket og næsten 400 personer har delt opslaget. Det er stor opbakning for en organisation, der åbent italesætter etnicitet som en faktor for hvem, der er velkomne i Danmark. Sådan var det ikke gået, hvis det var Danmarks Nationale Front eller DNSB, der stod bag samme aktion.
Høster opbakning hos nynazister og nationalkonservative
Og netop den brede opbakning er ret unik for den nye organisation Identitær. Gruppens hjemmeside blev registreret 24. april sidste år, og halvanden måned senere åbnede de en Facebook-side. Selvom de således endnu ikke har fejret den første fødselsdag, er de lykkedes med at ramme et bredt segment af den yderste højrefløj herhjemme.
Centrale personer fra både den nationalkonservative bevægelse og de nynazistiske grupperinger har bakket op om gruppen på sociale medier. Mange personer fra det nu lukkede Danskernes Parti ytrer sin støtte til Identitær. Det samme gør tidligere medlemmer af DNSB og White Pride samt personer fra Danmarks Nationale Front.
Der er også stor opbakning fra den nationalkonservative bevægelse. Adskillige personer fra For Friheds inderkerne bakker op om Identitærs projekt. Christian Frei, der tidligere har været aktiv i Pegida/For Frihed, og i dag arbejder på Dansk Folkepartis sekretariat på Christiansborg, sender også en digital støtte afsted.
I midten af februar publicerede Nicolai Sennels en opdatering med teksten “I <3 Identitær” på Facebook. Sennels er tidligere talsmand for For Frihed. Sympatien med For Frihed er gensidig. Når personer ældre end 30 år henvender sig til Identitær for at blive medlemmer, så bliver de i stedet anbefalet at gå ind i For Frihed. Derudover har Identitærs fotograf, Kristoffer Trolle, flere gange taget fotos for netop For Frihed, ligesom han på Facebook er venner med flere fra gruppens inderkerne. Som Redox tidligere har dokumenteret har For Frihed-aktivister jævnligt begået vold mod moddemonstranter og fotografer.
Under den blå paraply ses Kristoffer Trolle som deltager i For Friheds demonstration den 5. november 2016. (Foto: Researchkollektivet Redox)
Den identitære ideologi
Efter Anden Verdenskrig havde fascisterne brug for at rebrande deres projekt. Den vigtigste person i dette forsøg var Alan de Benoist. Han startede det europæiske nye højre – fundamentet for både de identitære og delvist også for den amerikanske alt-right-strømning. Bevægelsen startede som et modsvar til 68’er oprøret. Alan de Benoist’ ideer er inspireret af folk som Ernst Jünger, der var en højt rangeret soldat for det tredje rige og forfatter. Selvom han tog afstand fra nazisterne i sin samtid, så var hans værker med til at gøre nazismen mere attraktiv.
En anden central del af den identitære bevægelses ideologi stammer fra endnu en medgrundlægger af det europæiske nye højre, Guillaume Faye. Han forsøgte at omfavne en grundlæggende modsætning i fascismen; At den altid har brandet sig selv, meget modsigende, som både et futuristisk og nyskabende projekt og samtidig som en kamp om at vende tilbage til ”de gode gamle stolte dage”. Faye mener, at man med den ene hånd skal kæmpe for traditionelle værdier og med den anden for en moderne og futuristisk social udvikling. De stolte gamle dage er ifølge Julius Evola, en anden vigtig ideologisk indflydelse for de identitære, tiden før den franske revolution i 1789.
Et centralt begreb for de identitære strømninger er ‘metapolitik’. Metapolitikken er en kamp om at flytte holdninger og diskurser til højre, fremfor konkrete politiske tiltag og magtposter. Denne politiske strategi er hentet fra den venstreorienterede teoretiker Antonio Gramsci. Metapolitik er ikke det eneste de identitære har hentet fra venstrefløjen, deres aktioner minder meget om for eksempel Greenpeace eller den radikale venstrefløjs aktioner. Deres forsøg på at kopiere venstrefløjen adskiller de identitære fra mange andre neofascistiske bevægelser, men som den prominente amerikanske nynazist Andrew Anglin skriver på sin hjemmeside, så har selv han svært ved at se den præcise forskel mellem de identitære og den klassiske hvide nationalisme og fascisme.
Den 18. december var Identitær på forsiden af Politiken i forbindelse med at avisen bragte et større interview med gruppen. (Foto: screenshot af Politiken)
Både race og kultur
Den seneste tid har en række medier sat fokus på gruppen Identitær. Gruppen har været i blandt andet Deadline på DR2, Orientering på P1, Zetland, Kristeligt Dagblad, Radio 24syv, Information og Politiken, ligesom de har fået bragt flere kronikker i både Information og Kristeligt Dagblad. Den megen omtale sker efter at Identitær på Facebook har publiceret korte, promoverede videoer fra deres aktioner.
“Et af de definerende træk ved den identitære strømning, er den måde vi opfatter identitet på. Vi mener at identitet er baseret på både kultur og etnicitet, og er på den måde et samspil mellem noget dynamisk og noget kontinuerligt. Det er det vi kalder etnokulturel identitet.”
Sådan skriver Identitær selv på sin hjemmeside. Netop ideologien er de fleste medier hoppet ret let henover, når gruppen er blevet interviewet. Mediernes tilgang til Identitær er iøvrigt blevet kritiseret i en kronik i Dagbladet Information.
Under en debat i Deadline på DR2 blev talspersonen Aurelija Aniulyte dog gået på klingen af værten. Diskussionen handlede om kultur og etnicitet. Dér lød det cirka sådan her:
Lotte Folke (vært): Du siger ‘familien’. En familie er jo netop defineret ved blodets bånd, så det i sidste ende bliver et spørgsmål om at have gener til fælles. Er det dér, der står tilbage, hvis alle de her forskellige synspunkter kan være lige danske?
Aurelija Aniulyte: Det er jo dét, der definerer danskheden.
Lotte Folke: Blodets bånd?
Aurelija Aniulyte: Ja. Det etniske. Det kan man godt sige.
Mens Identitærs kommunikation som organisation er ganske strømlinet på de sociale medier, så er det noget andet med de individuelle medlemmer. Christoffer Gerlach Skibild, der var medunderskriver på gruppens første kronik i Information, har tidligere udtalt sig antisemitisk på Facebook. Som kommentar til en artikel om en voldelig israelsk soldat skrev han i 2012: “Dette er hvad man kan forvente af jøder. De slår til når man mindst venter det.”
Christoffer Gerlach Skibild og Aurelija Aniulyte ses her i forbindelse med en af Identitærs aktioner i København i februar 2018. (Foto: Kristoffer Trolle, Creative Commons)
Et andet medlem, Kaj Oldenburg, har på sin instagram-profil et citat fra den diktatoriske hviderussiske præsident Alexandr Lukashenko: “It is better to be a dictator than gay”.
Partiløse partisoldater
Identitær er ikke en massebevægelse eller et parti og har heller ikke ambitioner om at blive det. I stedet er målet at lave aktioner, der påvirker den offentlige debat.
“De beslutninger, der bliver vedtaget i Folketinget, er baseret på en folkestemning. Metapolitik handler om at flytte folket gennem oplysning og aktioner, for så flytter politikerne med, og så har du politisk forandring,” sagde Aurelija Aniulyte til Zetland i januar.
Selvom Identitær altså ikke har drømme om parlamentarisk repræsentation, så har gruppen visse bånd til højrefløjens partier. Medlemmet Oliver Ligaard Albertsen Bak sad indtil for nylig i bestyrelsen i Nye Borgerlige i København. Han siger til Redox, at han ikke længere er aktiv i Identitær. Han deltog dog i gruppens aktion i februar og har for to uger siden postet om Identitær på sin åbne Facebookprofil.
Han har ikke ønsket at stille op til interview. I samme omgang truer han Redox med sagsanlæg: “Hvis jeg bliver nævnt enten direkte eller indirekte som nazist eller racist (hvilket jeg har set I flere gange har gjort med andre), så vil der efter straffelovens paragraf 267 blive rejst en injuriesag.”
Flere fra gruppen har også bånd til Konservativ Ungdom (KU). Kaj Oldenburg har f.eks. været medlem i KU, mens både Jeppe Veibel Jensen og Emil Naundrup Vester på Facebook begge har udvist interesse for KU’s afdeling i København.
Den tidligere KU’er Kaj Oldenburg ses her i færd med at uddele løbesedler under en Identitær aktion i København februar måned. (Foto: Kristoffer Trolle, Creative Commons)
De identitære aktivister er dog ikke velkomne i organisationen, siger landsformand for Konservativ Ungdom, Andreas Weidinger, til Redox:
“Kaj Oldenburg er bestemt ikke medlem af KU, og på vegne af Konservativ Ungdom tager jeg og hele organisationen afstand fra Identitær og alt hvad de står for. Det har jeg også gjort offentligt, hvor jeg bl.a. har betegnet dem som nynazister (det er i hvert fald det mest rammende begreb, jeg kan komme på). Kaj Oldenburg var i en ung alder medlem af KU og udviste på dette tidspunkt ikke holdninger, som dem han gør i dag. Det er ikke foreneligt, at være medlem af KU og Identitær. Det har vi heller ikke oplevet at nogen har været, så vi har ikke haft nogen sager i den henseende.”
Han fortæller om en enkelt episode mellem KU og Identitær:
“Jeg ved, at nogle fra Identitær har været i KU Københavns lokaler til et arrangement, fordi nogle fra København-lokalforeningen fortalte om, hvor crazy de typer fra Identitær var. De kom mest af alt for at spille smarte til et oplæg og udskamme KUerne for at være ”radikale” og lignende. Vi har diskuteret Identitær på vores interne grupper, hvor selv vores mest nationalkonservative medlemmer tager afstand fra dem, så jeg tror ikke rigtig, at der er så meget at hente,” siger landsformanden.
“Taler flydende SoMe”
Den massive tilstedeværelse på Facebook har gjort Identitær synlige på højrefløjen. Hvor mange andre grupper sidder fast i de samme løbeseddelsuddelinger og klistermærkeopsætninger, som de også lavede for ti år siden, så er Identitær mere kreative. Samtidig har de tekniske kompetencer til at lave lækre videoer, der bagefter deles på sociale medier. Zetland skriver f.eks. at gruppen “taler flydende SoMe”.
Identitær er da også meget fokuserede på at rekruttere medlemmer, der kan bidrage med konkrete kompetencer. I et opslag på Facebook lyder det: “Vi har brug for de evner du kommer med. Om det er video, foto, grafik, tekster, sociale medier, håndværk, organisering, sport eller noget helt syvende du er god til er underordnet, så send os en besked i dag.”
Også de nuværende aktive har en række relevante kompetencer. Aurelija Aniulyte er uddannet tekstilformidler fra UCC i 2017, hvilket måske kan forklare gruppens flotte kostumer og tjekkede bannere. Jeppe Veibel Jensen har læst kommunikation på RUC og har bl.a. skrevet en større opgave med titlen “Politisk kommunikation på Facebook”, mens Kristoffer Trolle er freelancefotograf og webudvikler. Også en anden af gruppens fotografer, Anders Bruun Nørring, arbejder som programmør. Læs portrættet af ham her.
Identitærs talskvinde Aurelija Aniulyte flankeret af Jeppe Veibel Jensen i grøn trøje. Bagerst i blå jakke ses Frederik Rye Skov. (Foto: Kristoffer Trolle, Creative Commons)
Internationale bånd
Identitær er ikke et dansk fænomen. De seneste år er lignende grupper skudt frem i en række andre europæiske lande. Først og fremmest den franske moderorganisation, Generation Identitaire, og den tyske ditto, Identitäre Bewegung, har opnået stor tilslutning og fået en central plads i på de højreradikale scener deres respektive hjemlande. Sidstnævnte gruppe var iøvrigt på besøg hos Identitær i København i februar i år, ligesom Identitær i efteråret 2017 besøgte Generation Identitaire i Paris.
Men selvom man skal sydpå for at finde de største dele af bevægelsen, så har tendensen faktisk fyldt mere i Sverige det seneste årti. I slutningen af nullerne opstod nemlig en relativt stor identitær bevægelse, der i en kort årrække udgjorde en af de største strømninger i den dengang ganske store højreradikale bevægelse i Sverige. Omkring organisationen Nordiska Förbundet og netforummet nordisk.nu samledes små aktivistgrupper, meget lig Identitær herhjemme, der hver især agerede i sine hjembyer. Båndet til de erklærede nationalsocialistiske grupper var dog tæt, og mange enkeltpersoner shoppede rundt mellem de forskellige strømninger i bevægelsen. De identitære var i Sverige en indgroet del af den nynazistiske bevægelse, selvom der selvfølgelig var ideologiske diskussioner og til tider uenigheder.
Selvom Identitær herhjemme hidtil kun har lavet symbolske propagandaaktioner, så er volden en følgesvend for gruppens internationale samarbejdspartnere. I Tyskland har gruppen blandt andet angrebet to civilklædte politibetjente med peberspray, ligesom en anden person fra bevægelsen er dømt for at have begået et overfald på en politisk modstander i forbindelse med en identitær gadeaktion. I Sverige har Nordisk Ungdom, der er den gruppe, der minder mest om Identitær i dag, tidligere angrebet flygtningebørn ved at kaste nødblus efter dem, ligesom de har forsøgt at blokere Pride-paraden i Stockholm.
Indtil videre holder Identitær herhjemme sig til de SoMe-venlige aktioner.
Redox har gentagne gange forsøgt at kontakte de omtalte personer i artiklen. Ingen udover Oliver Ligaard Albertsen Bak har reageret på henvendelserne.
","8. marts 2018, Christians Brygge ved Københavns Havn. På taget af en lav bygning hænger et banner med teksten: “Stop vold mod kvinder! Remigration nu!” og hashtagget #120db. Bag banneret står syv unge, fortrinsvis mænd, med tændte nødblus i hænderne. En fotograf går rundt blandt dem og filmer aktionen. Episoden foreviges også fra både Knippelsbro …
",Redox,['Nyheder']
0,3518,https://redox.dk/nyheder/terrorist-myrdede-51-mennesker-til-tonerne-af-serbisk-krigsforbryderhyldest-nu-bruger-stram-kurs-samme-sang/,2020-05-14 10:14:11,2020-05-14 10:14:11,Terrorist myrdede 51 mennesker til tonerne af serbisk krigsforbryderhyldest – nu bruger Stram Kurs samme sang,"Den 15. marts sidste år skød og dræbte alt-right terroristen Brenton Tarrant 51 mennesker, da han angreb på to moskéer i Christchurch i New Zealand. Ofrene, der var mellem tre og 77 år gamle, var deltagere i fredagsbønnen i de to moskéer.
Brenton Tarrant blev udråbt som helt i den internationale alt-right bevægelse. Han havde streamet store dele af terrorangrebet og videoen derfra blev kult blandt mange fascister og nazister. I videoen spillede terroristen blandt andet sangen ‘Karadžić, led dine serbere’, der online er bedre kendt under titlerne ‘Remove kebab’ og ‘Serbia strong’. Det skete, mens Tarrant kørte til den første moské.
Det afholder dog ikke Rasmus Paludan og Stram Kurs fra at bruge samme sang som indledning til femte afsnit af partiets podcast ‘Nationens kurs’, et afsnit der udkom 28. marts. I afsnittet “Dette land er regeret af idioter”, der handler om regeringens håndtering af corona-epidemien bruger podcasten sangen som jingle.
Hyldest til krigsforbryder
Selvom sangen i dag er bedst kendt på grund af det racistiske terrorangreb i Christchurch, så er den 25 år gammel og er tæt forbundet til de voldsomme etniske udrensninger i det tidligere Jugoslavien under krigene i halvfemserne.
Sangen er tre serbisk-bosniske soldaters hyldest til krigsforbryderen Radovan Karadžić, der i 2016 blev dømt til 40 års fængsel for folkemord ved den Internationale krigsforbryderdomstol i Haag. Harmonikaspilleren i sangen er Novislav Đajić, der undgik en dom for folkemord, men blev dømt for mordet på 14 mennesker under Balkankrigene.
Selvom sangen dengang hed ‘Karadžić, led dine serbere’, er den senere blevet kendt som ‘Remove Kebab’, da det var et slogan blandt serbere, hvor kebab refererede til den muslimske del af Bosnien. Sangen skal derfor ses som en opfordring til og hyldest af folkemord på muslimer i Bosnien og generelt.
Et screenshot fra musikvideoen, hvor der er zoomet ind på harmonikaspilleren Novislav Đajić, er blevet et populært meme i alt-right kredse, hvor det kaldes “Dat Face Soldier”. Det kan desuden nævnes, at modtageren af Nobelprisen i 2019, den østrigske forfatter Peter Handke, var forlover for netop Novislav Đajić ved dennes bryllup. Noget der afstedkom stor kritik.
Christchurch-terroristen valgte sangen netop på grund af dens historik. På et af sine håndvåben havde han skrevet ‘remove kebab’ og ligesom Anders Breivik havde han flere referencer til folkemordet i Bosnien i sit manifest.
Stram Kurs kender sangens historie
Stram Kurs’ egen rigsledelse er også opmærksomme på sangens aktualitet. Da Rasmus Paludan deler et link til podcastafsnittet på sin facebookprofil skriver en bruger: “Startnummeret er det samme som Christchurch manden hørte på vej til moskéen 🙂 haha”.
Til det svarer Anitta Nørgaard Johansen, der er medlem af Stram Kurs’ rigsledelse og med til at producere programmet, med en blinkesmiley: “;)” .
Anitta Nørgaard Johansen har ikke reageret på Redox’ henvendelse om interview. Partilederen Rasmus Paludan skriver i en email:

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

“For så vidt angår sangen “Serbia Strong”, så blev den indspillet på et tidspunkt, hvor de bosniske serbere kæmpede for deres ret til eget land. På det tidspunkt var ingen bosniske serbere mistænkte end sige dømt for krigsforbrydelser eller folkedrab.
Der er altså tale om en etnonationalistisk sang, som blot hylder et folks ret til at forsvare sig selv. Det er ærgerligt, at mordere som Brenton Harrison Tarrant vælger den sang, men vi kan ikke holdes ansvarlige for, at han også godt kan lide etnonationalistiske sange. Vi tager afstand fra vold.”
","Den 15. marts sidste år skød og dræbte alt-right terroristen Brenton Tarrant 51 mennesker, da han angreb på to moskéer i Christchurch i New Zealand. Ofrene, der var mellem tre og 77 år gamle, var deltagere i fredagsbønnen i de to moskéer. Brenton Tarrant blev udråbt som helt i den internationale alt-right bevægelse. Han havde …
",Redox,['Nyheder']
0,639,https://redox.dk/nyheder/et-aar-efter-valget-ud-og-se-med-danskernes-parti/,2014-09-30 10:00:00,2017-10-20 11:52:07,Et år efter valget: Ud og se med Danskernes Parti,"Daniel Carlsen (t.v.) ved Svenskarnas Partis demonstration i Stockholm den 14. september 2014. Til højre for ham ses SvP’s partileder Stefan Jacobsson og yderst til højre vicepartilederen Anders Ärleskog. Foto: Redox
I den kommende weekend holder Danskernes Parti sit tredje landsmøde. Det foregår i Århus og sker to måneder senere end sidste år, hvor partiet i august samledes på Fyn. Årsmødet afholdes kort efter at DP’s nærmeste samarbejdspartnere, Svenskarnas Parti, netop har afsluttet en et år lang valgkamp, der kulminerede 14. september.
Cirka samtidig med at de svenske allierede i september sidste år skød deres valgkamp i gang med en demonstration i Stockholm, afsluttede Danskernes Parti sin. Siden da partiet har levet en stille tilværelse. Partilederen Daniel Carlsen har brugt en stor del af sin aktive tid på at rejse udenlands, hvor han oftest alene har repræsenteret Danskernes Parti i internationale sammenhænge, men på hjemmefronten har der været stille.
Stærkere end svensk storebror
Danskernes Parti fik i alt 6.782 stemmer ved sidste års kommunal- og regionrådsvalg, men valgresultatet ikke den succes, som partiet havde håbet på at få. Målet var at blive repræsenteret i et eller flere byråd, og det lykkedes ikke. Valgresultatet betød til gengæld, at udbryderpartiet fra de gamle nazister i DNSB, over de næste fire år får en økonomisk saltvandsindsprøjtning fra staten i form af partistøtte.
Selvom det danske valg ikke gik, som Carlsen havde håbet, så var valgresultatet tilgengæld markant større end deres svenske allieredes. Svenskarnas Parti stillede op i 34 svenske kommuner og høstede i alt 1.855 stemmer. Danskernes Parti stillede kun op i 5 kommuner, men fik 1.295 stemmer.
Ser man på landsplan, blev forskellen endnu større, i Danskernes Partis favør. På landsplan – i valget til Riksdagen – fik Svenskarnas Parti 4.189 stemmer. Danskernes Parti stiller ikke op til Folketinget, ved regionrådsvalget i september sidste år fik partiet 5487 stemmer på landsplan. Og det på trods af, at partiet kun var opstillet i fire af fem regioner, og at det samlede antal stemmeberettigede i Sverige er næsten dobbelt så højt som i Danmark. Til Riksdagsvalget var valgdeltagelsen desuden på 83,3 %, mens den ved Regionrådsvalget i Danmark kun var 71,8 %.
Passiv partiorganisation
Selvom Daniel Carlsen har haft et travlt år med mange udenlandsrejser, så har resten af Danskernes Parti stort set stået stille.
Partiets største aktivitet var en plakat- og klistermærkekampagne i forbindelse med Europaparlamentsvalget i maj. Da partiet ikke selv kandiderede, druknede kampagnen i den relativt omfattende mediedækning af valget, og bestod således primært af aktionsrapporter om opsatte plakater og klistermærker i især Århusområdet og Storkøbenhavn.
Partiet har også mistet en række medlemmer siden valget sidste år. Veteranen Kaj Vilhelmsen trak sig tidligere i år fra partiledelsen og politik generelt, ligesom også et andet ledelsesmedlem, Peter Andreas Buskov Stendal, har forladt organisationens øverste magtorgan. Begge tilhørte københavnerafdelingen, der blev yderligere svækket, da Kristian Kjærulff meldte sig ud, efter hans bil var blevet udsat for hærværk. Det betød, at Danskernes Parti i København mistede sit faste mødelokale, nemlig Kjærulffs dagligstue i Rødovre, kun fem minutter på cykel fra partiets nuværende kontaktperson i København, Lars Hartvig.
Århusiansk opsamling
Siden valget og Redox’ omfattende rapport om Danskernes Parti, er en af de senere års største organisationer på den yderste højrefløj, Vederfølner, lukket. Det har betydet, at der er opstået et organisationsmæssigt vakuum mellem på den ene side de Hitler-tro nazister i Danmarks Nationale Front, DNSB og Nordfront, og på den anden side de ‘pæne’ grupper som SIAD og Den Danske Forening.
Den politiske position passer til Danskernes Parti, og det burde være oplagt for partiet at opsamle mange af de nu organisationsløse århusianere, der har en fortid i f.eks. Vederfølner, Dansk Front, White Pride, Århus Mod Moskeen eller ORG.
Det har imidlertid vist sig lettere sagt end gjort, og her spiller flere faktorer ind. Først og fremmest, så ragede Daniel Carlsen af flere omgange uklar med mange centrale folk omkring både Vederfølner og White Pride. Selvom en del af de personkonflikter ligger fire-fem år tilbage, så bærer især en del af de ældre eks-White Pridere stadig nag efter tidligere uenigheder med partilederen.
Ifølge Redox’ oplysninger er situationen dog langsomt ved at bløde op, og Daniel Carlsen deltog for eksempel i Vederfølners afslutningsjulefrokost i vinters, hvor han hvervede enkelte tidligere Vederfølner-folk til Danskernes Parti. Især kredsen af White Pride-folkene fra perioden 2006-2008 virker til at have lagt tidligere tiders konflikter i graven og bakker i dag aktivt op om Carlsens projekt.
En anden årsag til, at det ikke er lykkedes Carlsen at hverve flere af de organisationsløse er, at den ældre generation af tidligere White Pride-, Dansk Front-, Århus mod Moskeen- og ORG-medlemmer efterhånden har lagt politik på hylden. Udgivelsen af bogen ‘Forklædt som nazist’ i 2010 og ORG-rapporten året efter ramte miljøet hårdt, og mange har oplevet, at det er svært at bevare jobs og sociale relationer, når medierne stiller skarpt på det århusianske nazimiljø. Det har resulteret i, at mange fra den gamle garde i dag har lagt politikken på hylden.

Patrick Allan Westphal Jensen ved Svenskarnas Partis demonstration den 1. maj 2014 i Jönköping. Foto: Jonathan Pye

International netværkspleje
I august sendte Danskernes Parti en delegation af medlemmer til Tyskland, for at hjælpe NPD med deres valgkamp op til delstatsvalget i Thüringen. I delegationen deltog bl.a. Morten Borup (byrådskandidat i Hjørring ved kommunalvalget sidste efterår), Patrick Allan Westphal Jensen (årets aktivist 2012 i Danskernes Parti) og Mike Kejser Wesselhoff (årets aktivist 2013). Og det er langt fra første gang i år, at partiets inderkerne søger udenlands.
2014 har indtil nu stået i lufthavnenes tegn for Daniel Carlsen. Han startede året med i februar at besøge Gyldent Daggry i Grækenland i selskab med repræsentanter fra Svenskarnas Parti. Den skandinaviske delegation blev blandt andet vist rundt i Gyldent Daggrys hovedkvarter, ligesom de mødtes med flere af partiets parlamentsmedlemmer. De deltog også i en stor højreradikal demonstration.
I marts var Daniel Carlsen så i Tyskland hvor han på vegne af Danskernes Parti deltog i den internationale nazikongres ‘Vision Europa’, der blev arrangeret af tyske NPD’s ungdomsorganisation, Junge Nationaldemokraten. Kongressen, der fandt sted i Leipzig, fungerede som optakt til Europaparlementsvalget den 24. maj. Udover NPD’s egne spidskandidater gæstede også engelske BNP’s daværende formand og MEP, Nick Griffin.
På Vision Europa talte Daniel Carlsen om at støtte “den nationalistiske revolution” i Ukraine og erklærede sin støtte til Svoboda selvom både NPD’s spidskandidat Olaf Rose og Nick Griffin erklærede sig pro-russiske.
Peter Andreas Buskov Stendal i midten (sort t-shirt) ved Danskernes Partis landmøde i august 2013. Foto: Redox.
Uro om Ukraine
Da Carlsen rejste til Vision Europa kom han direkte fra Ukraine. Her havde han været på besøg hos netop Svoboda.
Det nazistiske parti kom i foråret med i en midlertidige samlingsregering efter Janokovich-styrets sammenbrud. Efter valget i maj, hvor Petro Poroshenkos blev præsident, bevarede Svoboda sin plads i regeringen.
Da Daniel Carlsen i marts besøgte det succesrige naziparti, mødtes han med flere regeringsmedlemmer, og advarede blandt andet mod Svobodas arbejde for Ukraines optagelse i EU.
I 2014 har Daniel Carlsen og Danskernes Parti desuden deltaget i flere demonstrationer og arrangementer i Sverige, og ved Svenskarnas Partis sommerlejr i år talte Daniel Carlsen igen til forsvar for Svoboda og “den nationalistiske revolution” i Ukraine. Dette var dog den foreløbigt sidste gang, han forsvarede Svoboda offentligt.
Blot ti dage efter sommerlejren, den 18. juni, udsendte Svenskarnas Parti nemlig en pressemeddelelse, hvori partiet officielt lagde sit samarbejde med Svoboda på is. Den officielle forklaring udadtil var, at Svoboda ikke svarede tilbage på Svenskarnas Partis kritik af Svoboda og til sidst slet ikke besvarede deres henvendelser. Indadtil i den svenske nazibevægelse har kritikken dog været markant hårdere. Skudsmålet lyder fra flere sider, at Svoboda har solgt ud af sine idealer og i dag styres af en ‘jødisk magtelite’.
Efter Svenskarnas Partis erklæring har hverken Danskernes Parti eller Daniel Carlsen offentligt forsvaret “den nationalistiske revolution” i Ukraine eller udtrykt støtte til Svoboda.
Kaj Vilhelmsen har ikke ønsket at udtale sig til artiklen og henviser i stedet til Daniel Calsen. Daniel Carlsen har ikke ønsket at udtale sig. Det har Lars Hartvig heller ikke. Peter Stendal og Patrick Jensen har ikke svaret på vores henvendelse.
","I den kommende weekend holder Danskernes Parti sit tredje landsmøde. Det foregår i Århus og sker to måneder senere end sidste år, hvor partiet i august samledes på Fyn. Årsmødet afholdes kort efter at DP’s nærmeste samarbejdspartnere, Svenskarnas Parti, netop har afsluttet en et år lang valgkamp, der kulminerede 14. september. Cirka samtidig med at …
",Redox,['Nyheder']
0,3324,https://redox.dk/nyheder/redox-og-de-presseetiske-regler/,2019-09-14 15:54:56,2019-09-14 15:54:56,Redox og de presseetiske regler,"For nylig publicerede vi to afgørelser fra Pressenævnet, hvori nævnet udtalte kritik af Redox. Det er fjerde gang siden december, at nævnet går imod os i sine kendelser, og det har givet anledning til refleksion.
Derfor vil vi her kommentere på de fire afgørelser.
Voldsdom blev bragt uden kontekst
Den første afgørelse kom i december. Heri kritiserede Pressenævnet, at vi omtalte en persons dom for vold. I publiceringsteksten fra Pressenævnet lød det:
“Pressenævnet har udtalt kritik af Redox.dk for omtalen af den ældre dom, der ikke har tilstrækkelig relevant sammenhæng med personens eventuelle engagement i Den Nordiske Modstandsbevægelse. Nævnet kritiserede derfor også Redox.dks afvisning af at anonymisere personen. På andre punkter kritiserede nævnet ikke Redox.dks omtale.”
Vi har taget kritikken til efterretning. Voldsforholdet handlede om, som nævnet også skriver, ikke om vold, der var begået i forbindelse med nazistens politiske virke, men imod hans daværende kæreste.
Voldsforholdet er særdeles relevant at belyse, men det skal ske i den rette kontekst, nemlig at der i miljøet omkring Den Nordiske Modstandsbevægelse, NMR, i både Danmark og Sverige er en lang række medlemmer, der har domme og verserende sager for vold mod deres partnere. Det er tidligere blevet belyst af antifascister i Sverige. Havde vi sat voldssagen ind i den kontekst, så havde det fremgået klart og tydeligt hvorfor det var relevant at nævne, for det har selvfølgelig offentlighedens interesse, at et voldsberedt miljø ikke alene bruger vold mod deres politiske modstandere, men også i privatlivet.
Brud på exitaftale og brud på kildebeskyttelse
Den vigtigste af de fire sager blev afgjort i maj. Her lød det i teksten fra Pressenævnet:
“Pressenævnet udtaler kritik af Redox for at bringe udtalelsen fra klager uden at sløre hans identitet, idet nævnet finder, at klager havde en berettiget forventning om, at der var indgået en aftale om anonymitet, ligesom Redox ikke havde godtgjort, at der var knyttet betingelser til denne aftale. Nævnet udtaler endvidere kritik af Redox for utilstrækkelig forelæggelse.”
For os, der vægter vores kilders sikkerhed og anonymitet højt, var det selvfølgelig en alvorlig kritik, som desværre var berettiget.
Forhistorien er, at to personer, der havde været involveret i NMR, var hoppet af til os. Det var den ene af de to, der havde taget kontakt til os og meddelt, at de begge ville ud af miljøet og gerne ville give os de interne oplysninger, som de var i besiddelse af.
Vi gennemførte et længere interview med vedkommende. Han meddelte derefter, at hans ven, der også var på vej ud af miljøet, gerne ville snakke med os. Vi gjorde det klart, at vi kun ville give dem kildebeskyttelse, hvis de brød helt med nazimiljøet, og at vi ikke ville opfatte dem som afhoppere, hvis de fortsatte med at omgås nazister.
Vi fik kontakt med den anden person, vedkommende som nu har klaget til Pressenævnet og fået medhold. Vi havde en korrespondance med ham, hvor også han leverede en mængde internt materiale. Vi nåede dog aldrig at få et grundig samtale med ham, før han brød kontakten. Efter flere henvendelser fra os stod det klart, at han ikke var interesseret i at fortsætte processen og han meddelte tydeligt, at han ikke havde noget behov for, at vi anså ham for at være afhopper.
For os var kildebeskyttelsen af ham derfor ude af billedet og vi bragte en artikel, hvor vi citerede fra hans oplysninger til os. Det var et valg han i vores øjne selv havde truffet. Men problemet, som også er det Pressenævnet kritiserer os for, var, at vi ikke havde gjort det tydeligt nok, hvad rammerne for en exitsamtale med os er. Fordi kontakten var gået igennem hans ven blev dialogen mere uformel end hvad vi normalt gør, og vi fik ikke sikret os godt nok, at han forstod rammerne for processen. Derfor er kritikken fra Pressenævnet berettiget.
Kritikken har ledt til grundige overvejelser om, hvordan vi indgår exitaftaler med personer, der forlader de nynazistiske miljøer. Vi – og samfundet i øvrigt – har jo en interesse i, at det skal være let at komme ud. Men samtidig insisterer vi også på, at vi kun kan leve op til vores forpligtelser, som f.eks. kan være at verificere overfor arbejdsgiver eller familie, at vedkommende er hoppet af, hvis vi er sikre på, at det er tilfældet. For vi oplever jævnligt, at personer der har meddelt os, at de har forladt nazimiljøet, alligevel i det skjulte plejer omgang med nazister eller medvirker til at sprede deres propaganda på sociale medier.
Konkret betyder det, at vi er meget opmærksomme på at sikre, at afhoppere på skrift bekræfter, at de forstår de rammer, som vi skitserer om en aftale. Det giver en gensidig garanti for, at der er enighed om hvad aftalen indebærer.
Problematisk kritik om forelæggelse
De to seneste kritiske afgørelser fra Pressenævnet handler om en artikel om Generation Identitær og en af organisationens medlemmer. Både det omtalte medlem og organisationen som helhed har klaget og derfor foreligger der to separate afgørelser om den samme artikel.
I begge afgørelser kritiseres vi for “manglende forelæggelse”. I tilfældet med det omtalte medlem havde vi forsøgt at kontakte vedkommende via både telefon, email, twitter og Facebook. Henvendelsen lød i anonymiseret form således (anonymiseringen er foretaget af Pressenævnet):
”Hej [Klager]
Jeg skriver til dig, da jeg gerne vil lave et interview med dig om dit engagement i
[Ungdomsbevægelsen] og [Det politiske parti] samt om din plads i [Lokaludvalget].
Vil du venligst vende tilbage til mig med et telefonnummer jeg kan kontakte dig på?
Mvh [Redaktøren]
Journalist, Researchkollektivet Redox”
I nævnets afgørelse lyder det:
“Pressenævnet finder, at Redox burde have forelagt den konkrete, krænkende oplysning for [Klager], idet nævnet bemærker, at et tilbud om interview ikke kan sidestilles med en forelæggelse af omtalens krænkende oplysning. Nævnet udtaler kritik af den manglende forelæggelse.”
Desuden lyder det:
“Af artiklen fremgår det, at organisationen [Ungdomsbevægelsen] af Redox vurderes som fascistisk. Det fremgår endvidere, at den franske afdeling af [Ungdomsbevægelsen] har begået racistiske overfald. [Klager] omtales imidlertid ikke som fascist og som medlem af en voldelig organisation, men det oplyses, at hun har været aktiv i [Ungdomsbevægelsen], som Redox har betegnet som fascistisk. Nævnet udtaler ikke kritik.”
Vi får altså helt grundlæggende kritik, fordi vi ikke har forelagt den specifikke formulering om, at Generation Identitær er fascister for det omtalte medlem. Med tanke på, at vi har forsøgt at henvende os til vedkommende via en lang række kanaler og at vi i vores skriftlige henvendelser har forklaret hvad interviewforespørgslen handlede om, er vi skuffede og ærgerlige over Pressenævnets afgørelse. De principielle konsekvenser bliver, at man i fremtiden risikerer kritik fra nævnet, hvis man i en interviewforespørgsel ikke opridser samtlige detaljer i en artikel. Det er en markant forandring for mange journalisters daglige praksis og bør vække bekymring andre steder end bare hos os.
I den anden klage over artiklen var det Generation Identitær som organisation, der havde klaget. Klagen handler om, at vi omtaler dem som en fascistisk organisation. Vi mener, at de mange oplysninger, som vi generelt har fremlagt af vores dækning af Generation Identitær i rig grad dokumenterer, at dét er tilfældet.
Også her er der tale om en afgørelse, som vi er uenige om. For hvor går grænsen? Skal vi forelægge det for Dansk Folkeparti, hvis vi kalder dem højrepopulister? Skal vi spørge Jonni Hansen om han var nazist? Hvor kendt skal en organisation være i den offentlige debat, før man kan bruge beskrivende etiketter baseret på organisationens egne udtalelser?
Vi tager kritik alvorligt
I februar 2017 skrev vi teksten “Journalistik er journalistik er journalistik..”, der blandt andet handler om vores publicistiske praksis. I den gennemgik vi de sager, vi på daværende tidspunkt havde haft i Pressenævnet. Siden da har vi haft næsten to år, hvor alle klager er faldet ud til vores fordel. Det skyldes, at vi har taget tidligere kritiske afgørelser til os. Afgørelser, der først og fremmest har handlet om, hvor lang frist vi har givet for svar i forbindelse med vores forelæggelsesinterviews.
Vi anerkender, at vi især i sagen om kildebeskyttelse ikke har gjort vores arbejde godt nok og derfor har vi ændret vores praksis. Til gengæld mener vi også, at Pressenævnet i de to seneste afgørelser vedrørende forelæggelse om Generation Identitær etablerer en ny praksis, som vil få negative konsekvenser for mange journalister.
","For nylig publicerede vi to afgørelser fra Pressenævnet, hvori nævnet udtalte kritik af Redox. Det er fjerde gang siden december, at nævnet går imod os i sine kendelser, og det har givet anledning til refleksion. Derfor vil vi her kommentere på de fire afgørelser. Voldsdom blev bragt uden kontekst Den første afgørelse kom i december. …
",Redox,['Nyheder']
0,2974,https://redox.dk/nyheder/nye-borgerlige-medlem-fantaserer-om-missilregn-over-flygtninge-bedre-end-sex/,2019-05-08 08:48:57,2019-05-08 10:20:00,Nye Borgerlige-medlem fantaserer om missilregn over flygtninge: “Bedre end sex”,"Claus Skytte fra Nye Borgerlige bliver enten ekskluderet i løbet af de næste dage eller også bliver han manden, der får partiet til at droppe deres hidtidige eksklusionspraksis. På Facebook er han venner med en lang række af partiets kernemedlemmer og han deltog også i Nye Borgeliges årsmøde i oktober sidste år. Her postede han en selfie fra mødet, hvor han storsmilende optræder med en partifælle. Når han ikke sidder til årsmøde i Nye Borgerlige, så bruger han meget af sin tid på netop Facebook. Her beskriver han jævnligt sine fantasier om død og ødelæggelse rettet mod flygtninge og indvandrere.

Håner døde flygtninge
Den 1. juli sidste år fortalte TV2, at 63 flygtninge var formodet druknet ud for Libyens kyst. Det fik Claus Skytte til tastaturet dagen efter, hvor han på sin Facebook-profil linkede til TV2-artiklen og hånende skrev om de omkomne flygtninge: ”Mine tanker går i denne svære tid til de stakkels mennesker, som med stor iver og kampgejst forsøgte at betræde europæisk jord! Deres høje faglige kunnen og den berigelse disse højtbegavede individer ville have tilført Europa er en tragedie 😥 Lad os minde dem med 0,36 sekunders stilhed ……tak ❤️”.
Hånen af de omkomne flygtninge faldt åbenlyst i god jord hos mange af Claus Skyttes Facebook-venner, der tilføjede talrige hånlige og glædesfyldte kommentarer.  
Missiler mod bådflygtninge er bedre end sex
I samme boldgade fantaserer Claus Skytte om brugen af ekstrem vold i sin politiske kamp. Claus Skytte uploadede 10. april 2018 en hjemmelavet fotocollage, hvor missiler regner ned over bådflygtninge og et redningsfartøj. Billedet er ledsaget af en kort tekst: ”Nogle fantasier er bare bedre end sex”. 
Claus Skyttes missilregnsfantasi fra den 10. april 2018. Screenshot.
Og det er ikke den eneste fantasi om missiler og eksplosioner, som Claus Skytte besidder. Den 9. maj 2018 postede han således endnu et hjemmelavet billede på sin Facebook-profil, hvor der ses flere store eksplosioner ramme Odense-bydelen Vollsmose. Opslaget handler om, at Det Radikale Venstre vil gøre begrebet ghetto til et ”fy-ord” og er ledsaget af to billeder. Et af dem viser en gammeldags ghettoblaster og det andet viser bygninger i Vollsmose, som sprænger i luften. Til billederne skriver Claus Skytte: ”Ordet “ghetto” skal være et fy-ord ifølge de Radikale ! Hvad så med “ghettoblaster” eller “ghettoblasting” …… jeg ved personligt godt, hvad jeg foretrækker! 3-2-1 ………”Her sprænges!”.
Claus Skyttes fantasier om at sprænge Vollsmose i luften ses her tydeligt. Screenshot.
Også Øresundsbroen fantaserer han om at sprænge. Her skal årsagen findes i det svenske rigsdagsvalg den 10. september 2018. Claus Skytte har åbenlyst ikke den store tillid til de svenske vælgere og politikere og derfor delte han den 8. september 2018 et billede, hvor Øresundsbroen blev sprængt ledsaget med teksten: ”Gør klar til 10. september 2018!”.
Homofobi og afbrænding af asylcentre
Claus Skytte stopper dog ikke dér. I forbindelse med afbrændingsforbuddet i sommeren 2018 skrev han på Facebook: ”Kære Søren Pape. Gælder afbrændingsforbuddet også afbrænding af asylcentre?🤔”.



Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.


Opslaget er lagt på Facebook den 19. juni 2018 og er ledsaget af en hjemmelavet collage, hvor et asylcenter brænder og Justitsminister Søren Pape står med brændende fakkel ved siden af.
Claus Skytte går dog ikke kun efter muslimer og flygtninge. Hans hån af dem, der ikke er som ham selv, rammer også Justitsministeren. Den 9. januar 2019 lagde Claus Skytte et groft forhånende billede op ad Søren Pape, der er photoshoppet ind på et billede, hvor en lille dreng sidder med en dildo i munden. Hertil skriver Claus Skytte: ”Man kan sige meget skidt om Søren Pape, men han var nu lidt nuser som barn 😊”.
Den 9. januar 2019 lagde Claus Skytte følgende billede op. Screenshot.
Senest er Claus Skyttes afsky mod Justitsministeren kommet til udtryk den 11. marts 2019. Her opfordrede han Søren Pape til at hoppe ud foran et tog og gøre landet en tjeneste ved at begå selvmord. Claus Skytte skrev:
”Gør Danmark en tjeneste! Men denne gang skal du ikke springe ud som bøsse – spring ud foran et tog!”.
11. marts 2019. Opfordrede Claus Skytte Søren Pape til at hoppe ud foran et tog og gøre landet en tjeneste ved at begå selvmord. Screenshot.
Terrorofre var selv skyld i angrebet
Terrorangrebet i Christchurch, New Zealand, den 15. marts 2019, hvor mere end 50 muslimer blev skudt ned og dræbt af en højreradikal terrorist gik heller ikke Claus Skyttes næse forbi. I to opslag på Facebook, begge fra selve dagen for angrebet, gav Claus Skytte i sit første opslag indirekte ofrene for terrorangrebet skylden for terrorangrebet, mens han i det andet opslag mente medierne lavede “følelsesporno” over ofrene. Det sidste opslag blev afsluttet med en smiley, der kaster op.
Claus Skytte skrev i sit første opslag: “En hændelse…….tryk avler modtryk…..” 
Et par timer senere lød det i opslag nummer to: ”Man kunne også se døde børn på gaden i: Paris, Marseille, London, Manchester, Berlin, Barcelona, Finland……….find selv på flere byer – listen er lang ! Men nu har alverdens medier heldigvis noget, de kan gå i selvsving over! Nu skal der laves følelsesporno i det helt store stil ! 🤮”
Claus Skyttes anden kommentar til terrorangrebet i Christchurch, New Zealand, den 15. marts 2019, hvor mere end 50 muslimer blev skudt ned og dræbt af en højreradikal terrorist. Screenshot.
Ingen kommentar fra partitoppen
I en besked til Redox skriver Claus Skytte, at han er “menigt medlem af partiet – betaler mit kontingent og følger med i partiets politik.” Han forholder sig ikke til de konkrete opslag, men siger at “mine holdninger [er] i et demokratisk samfund med ytringsfrihed ligeså rigtige som de røde samfundsfjendske og landsforræderiske individer fra “gutmench-segmentet”.
Trods henvendelser har Nye Borgerliges ledelse ikke kommenteret på historien.
","Claus Skytte fra Nye Borgerlige bliver enten ekskluderet i løbet af de næste dage eller også bliver han manden, der får partiet til at droppe deres hidtidige eksklusionspraksis. På Facebook er han venner med en lang række af partiets kernemedlemmer og han deltog også i Nye Borgeliges årsmøde i oktober sidste år. Her postede han …
",Redox,['Nyheder']
0,681,https://redox.dk/nyheder/jacob-senholt-ikke-nynazist/,2016-10-25 17:27:10,2020-06-01 18:38:26,Jacob Senholt ikke nynazist,"Jacob Senholt ikke nynazist
Den 14. marts 2016 publicerede Redox.dk artiklen ”Den Ekstreme Ekstremismeforsker”. Heri påstås det blandt andet, at jeg skulle have været ’aktiv i nynazistiske kredse’ og samtidigt fungeret som forsker.
De i artiklen fremsatte påstande er usande, og min deltagelse i arrangementer på højrefløjen skyldes min stilling som ph.d.-stipendiat ved Aarhus Universitet og forsker i nye højrebevægelser i Europa.
Jacob Senholt
Pressenævnet har pålagt redox.dk at offentliggøre ovennævnte meddelelse. Hele kendelsen fra Pressenævnet kan læses på nævnets hjemmeside: pressenaevnet.dk
","Jacob Senholt ikke nynazist Den 14. marts 2016 publicerede Redox.dk artiklen ”Den Ekstreme Ekstremismeforsker”. Heri påstås det blandt andet, at jeg skulle have været ’aktiv i nynazistiske kredse’ og samtidigt fungeret som forsker. De i artiklen fremsatte påstande er usande, og min deltagelse i arrangementer på højrefløjen skyldes min stilling som ph.d.-stipendiat ved Aarhus Universitet …
",Redox,['Nyheder']
0,3241,https://redox.dk/nyheder/voldsberedte-nazister-bag-paludan-kampagne/,2019-06-01 10:12:25,2020-10-05 23:09:58,Voldsberedte nazister bag Paludan-kampagne,"“Nu vil jeg gerne slå fast: hvis man ikke deler min afstand til nazisme, fascisme osv., så skal man holde sig langt væk fra mig.” Sådan lød det fra Rasmus Paludan i et blogindlæg i 2017 i forbindelse med, at Redox afslørede, at en deltager i en af hans minidemonstrationer på Nørrebro, var holocaustbenægter. Men trods den formelle afstandstagen, så trækker Paludans parti nu på aktivister fra nazistiske grupper, når de skal have sat plakater op.
Den 18. maj i år lagde Henrik Westermann Søndergaard, der er folketingskandidat for Stram Kurs, et foto på Facebook. På billedet ses tre mænd sætte Stram Kurs-plakater op i Hvidovre på den københavnske vestegn.
På Henrik Westermann Søndergaards opslag fra 18. maj 2019 ses de to nazister iført henholdvis hvid t-shirt og hvid kasket. Screenshot.
Kendt fra Blood & Honour og NMR
Men to af mændene på billederne er ikke hvem som helst. 
På billedet ses Brian Jensen iført hvid kasket. Han har i mere end tyve år været en nøglefigur i det nazistiske miljø i København. Han var aktiv i den nazistiske skinheadgruppe Blood & Honour i slutningen af halvfemserne, hvor han også var en del af hooliganmiljøet omkring fodboldklubben Brøndby IF. Efterfølgende blev han en del af ledelsen i det nynazistiske Dansk Front og gik senere ind i Daniel Carlsens nu kuldsejlede projekt Danskernes Parti. De seneste år har han jævnligt deltaget i For Frihed-demonstrationerne i København.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

I hvid t-shirt ses en anden mand som tidligere var aktiv i det nynazistiske Danskernes Parti. Da partiet lukkede gik han ind i nordens mest voldsberedte nazistorganisation, Nordiska Motståndsrörelsen, der de senere år har stået bag bombeattentater, voldsomme overfald og drab i Sverige. Så sent som 1. maj deltog Rasmus Paludans plakatopsætter ved naziorganisationens årlige 1. maj-demonstration i Kungälv udenfor Göteborg.
Redox forsøgte torsdag at få en kommentar fra Rasmus Paludan om, at personer fra det nazistiske miljø deltager i hans valgkampagne. Partilederen besvarede dog ikke Redox’ henvendelser. 
Fredag morgen sagde Rasmus følgende i en Youtube-video:
“Vi tager stærkest muligt afstand fra nazismen, vi tager stærkest muligt afstand fra Adolf Hitler og hvis der er nogen som helst der assioseres med os OVERHOVEDET, der har noget som helst med nazisme at gøre, så er det ud… Det er et krav i vores vedtægter at man ikke må være eller have været nazist… hvis man er omfattet af en af udtalelserne, så ryger man ud, hvis man hjælper os så ryger man også væk, vi vil heller ikke have hjælp af ikke medlemmer som er i de her kategorier, så klart kan det siges og der er ikke nogen slinger i valsen, hvad det angår.”
","“Nu vil jeg gerne slå fast: hvis man ikke deler min afstand til nazisme, fascisme osv., så skal man holde sig langt væk fra mig.” Sådan lød det fra Rasmus Paludan i et blogindlæg i 2017 i forbindelse med, at Redox afslørede, at en deltager i en af hans minidemonstrationer på Nørrebro, var holocaustbenægter. Men …
",Redox,['Nyheder']
0,619,https://redox.dk/nyheder/tre-aars-faengsel-til-topnazist-for-voldtaegt/,2014-04-08 15:28:38,2017-10-20 11:56:55,Tre års fængsel til topnazist for voldtægt,"Den voldtægtsdømte nazist er flere gange blevet afbildet på Danskernes Partis hjemmeside, og har fungeret som valgkoordinator i Region Syddanmark inden kommunalvalget i 2013.
Ifølge Fredericia Dagblad er dommen Marc Jordts syvende. Han er tidligere i 2004, 2005, 2006, 2009 og 2011 blevet idømt fængselsstraffe og bøder for vold, trusler mod vidner samt overtrædelse af lov om euforiserende stoffer og våbenloven. Avisen fortæller også, at topnazisten ankede sagen, men fortsat skal sidde varetægtsfængslet.
Marc Jordt har været et kendt ansigt på den yderste højrefløj i en årrække. Han var aktiv i Dansk Front og deltog sidenhen i DNSB’s Rudolf Hess-march i Kolding i 2007. Han har desuden deltaget i arrangementer med SIAD og Nationale Danskere.
Sidste år deltog han i bogreceptionen for Danskernes Partis formand Daniel Carlsens bog “Odelsret til Danmark” i Aarhus.
Daniel Carlsen siger i dag til Redox, at Marc Jordt “ikke er partimedlem”, og vil iøvrigt ikke kommentere sagen.
Læs mere hos Fredericia Dagblad
","Den voldtægtsdømte nazist er flere gange blevet afbildet på Danskernes Partis hjemmeside, og har fungeret som valgkoordinator i Region Syddanmark inden kommunalvalget i 2013. Ifølge Fredericia Dagblad er dommen Marc Jordts syvende. Han er tidligere i 2004, 2005, 2006, 2009 og 2011 blevet idømt fængselsstraffe og bøder for vold, trusler mod vidner samt overtrædelse af …
",Redox,['Nyheder']
0,4357,https://redox.dk/nyheder/han-beskyldte-paludan-for-drug-rapes-nu-er-han-blevet-sagsoegt/,2022-02-20 01:41:52,2022-02-20 01:41:52,Han beskyldte Paludan for drug rapes – nu er han blevet sagsøgt,"Tilbage i august sidste år afslørede Ekstra Bladet Rasmus Paludans chatsessioner med blandt andet unge drenge om sex og seksuelle fantasier på Stram Kurs’ Discord-server, der er et socialt medie, der bruges til især chat.
Men det var ikke de første beskyldninger af den karakter mod partilederen. Allerede en måned tidligere var den tidligere Stram Kurs-lokalformand Dion Øland Hansen stået frem med markant voldsommere påstande.
I en større facebookgruppe beskyldte han nemlig sin tidligere partileder for at have begået drug rapes, altså voldtægter med brug af bedøvende stoffer, på unge mennesker. Han er nu blevet sagsøgt af Rasmus Paludan, der kræver, at retten i Hjørring idømmer Dion Øland Hansen fængsel for injurier og bagvaskelse.
Den 29. august viderebragte netmediet KaosTV en række screenshots af Dion Øland Hansens påstande. Også KaosTV’s redaktør er blevet sagsøgt af Rasmus Paludan.
I efteråret begyndte også Redox at grave i sagen, en researchfase, der blandt andet bestod i baggrundsinterviews med flere tidligere medlemmer af Stram Kurs. Da vi i oktober henvendte os til Rasmus Paludan og spurgte ind til Dion Øland Hansens påstande svarede partilederen igen med en trussel om sagsanlæg:
Det er pure opspind fra ende til anden
“For så vidt angår Dions beskyldninger, så er der tale om meget grove usande beskyldninger, jf. straffelovens § 267, jf. § 268. Jeg har endnu ikke udtaget stævning mod Dion, da så få læser hans løgne. Det er pure opspind fra ende til anden, hvilket også bekræftes af, at det er andenhåndsoplysninger med en anonym kilde. Dvs. noget, som Dion selv har fundet på. Hvis Redox udbreder Dions bekyldninger, så er jeg tvunget til at udtage stævning mod den ansvarshavende redaktør for Redox med påstand om straf og godtgørelse.”
Et par uger senere stævnede Rasmus Paludan så Dion Øland Hansen. Sagen er endnu i sit forberedende stadie. Redox er i besiddelse af stævningen.
I forbindelse med publiceringen af denne artikel har Redox igen kontaktet Rasmus Paludan, der har gentaget sin besked om at ville sagsøge Redox:
“Helt generelt: Der er ingen offentlighed om retssager, der afholdes for lukkede døre. Der vil alene være tale om, at en part videregiver falske beskyldninger til Redox, som så i givet fald udbreder disse ubeføjede beskyldninger. Hvis Simon Bünger som ansvarshavende for Redox udbreder andres ærekrænkelser om mig, så bliver han stævnet med påstand om straf, mortifikation og erstatning. Ligesom KaosTV’s redaktør allerede er blevet det. Jeg meddelte jer allerede ovenstående den 6. oktober 2021. Hvis Redox udbreder beskyldninger, som er ærekrænkende og usande, så kan Simon Bünger få lov at forsvare sig i retten.”
Redox følger naturligvis sagen.
","Tilbage i august sidste år afslørede Ekstra Bladet Rasmus Paludans chatsessioner med blandt andet unge drenge om sex og seksuelle fantasier på Stram Kurs’ Discord-server, der er et socialt medie, der bruges til især chat. Men det var ikke de første beskyldninger af den karakter mod partilederen. Allerede en måned tidligere var den tidligere Stram …
",Redox,['Nyheder']
0,2407,https://redox.dk/nyheder/kommentar-ekstremt-bekymrende-paludan-gaar-efter-skoleboern/,2018-08-31 09:00:47,2018-10-27 14:55:11,Kommentar: Ekstremt bekymrende at Paludan går efter skolebørn,"Fredag den 24. august dukkede Rasmus Paludan op på Gasværksvejens Skole på Vesterbro i København. Om ham flokkedes børn i udskolingsalderen, der havde set og hørt om Paludan på sociale medier. Flere tog selfies med ham.
Episoden er den seneste hændelse i et længere forløb, hvor Rasmus Paludan, leder af det højreradikale miniparti Stram Kurs, har opsøgt helt unge børn, for at udbrede sine politiske holdninger. Hvor Paludan tidligere har fokuseret meget på at opsøge og filme aktiviteter på venstrefløjen, så ligger fokus i dag på at komme i snak med helt unge, typisk under 18 og i mange tilfælde under 15 år.
Samtidig er hans Youtube-kanal blevet en viral succés. Adskillige af hans videoer fra f.eks skolebesøg eller minidemonstrationer i såkaldte ghetto-områder er blevet set flere hundrede tusinde gange.
Mobiliseringskampagnen virker. Da Rasmus Paludan i midten af august gennemførte sin egen, alternative Pride-parade gennem Nørrebro havde han følgeskab af en gruppe helt unge drenge i skolealderen.
Politikeres hadtale forgifter skolegården.
De leger “Rasmus Paludan” i frikvarter i 5. Man deles op i tre grupper; kristne, muslimer og jøder. De kristne skal så fange de andre og sætte dem i bure, som de så skal forsøge at undslippe. Hvordan håndterer man lige det?
— Christian Hansen (@pladderhumanist) 30. august 2018
Sådan påvirker Paludans propaganda blandt andet børnene.
Det er efter Redox’ vurdering en ny og alvorlig situation, som alle, der er i berøring med skolebørn, primært – men ikke kun i hovedstadsområdet, må tage alvorligt, uanset om de er lærere, forældre, bestyrelsesmedlemmer, interesseorganisationer eller på anden måde en del af civilsamfundet. Paludan har opnået en kultstatus, der ikke før er set lige på den radikale højrefløj og forsøger at præge børn med sit verdenssyn.
Paludans holdninger er så yderligtgående, at han i februar sidste år blev bedt om at forlade Nye Borgerlige. Under en tale ved en demonstration i 2016 sagde han blandt andet: “Og de fremmede fjenders blod vil ende i kloaken, hvor de fremmede fjender hører hjemme.”
Samtidig har Paludan samarbejdet med personer, hvor våben og åbenlyst nazistiske og holocaustbenægtende holdninger er hverdag. Jesper Hassel Hansen, der benægter jødeudryddelserne under Anden Verdenskrig, var f.eks følgesvend for Rasmus Paludan under et besøg på Nørrebro sidste år. En anden af Paludans yngre sympatisører, der har været med under hans aktioner, er Sebastian Skallsø, der på nettet har opfordret andre højreradikale til at bevæbne sig med kniv og vist et billede af sin egen kniv. Skallsø var medlem af det nynazistiske Danskernes Parti. Den seneste tid har Rasmus Paludan også fået selskab af Lars Due Theilade ved sine politiske aktiviteter. Theilade er dømt for trusler mod daværende teknik- og miljøborgmester i København, Morten Kabell.
Rasmus Paludan og hans lille skare udgør en af de mest rabiate grupper på den yderste højrefløj. At de nu målrettet forsøger at rekruttere børn til deres projekt må få alarmklokkerne til at ringe hos alle, der har den mindste kontakt med landets børn og unge.
Du kan læse flere artikler om Rasmus Paludan og Stram Kurs her.
","Fredag den 24. august dukkede Rasmus Paludan op på Gasværksvejens Skole på Vesterbro i København. Om ham flokkedes børn i udskolingsalderen, der havde set og hørt om Paludan på sociale medier. Flere tog selfies med ham. Episoden er den seneste hændelse i et længere forløb, hvor Rasmus Paludan, leder af det højreradikale miniparti Stram Kurs, …
",Redox,['Nyheder']
0,3979,https://redox.dk/nyheder/jeg-kunne-lide-uniformerne-og-demonstranternes-fremtoning-jeg-kunne-lide-deres-skjolde-og-deres-flag/,2021-05-05 14:07:30,2021-05-05 18:09:11,"“Jeg kunne lide uniformerne og demonstranternes fremtoning, jeg kunne lide deres skjolde og deres flag”","I efteråret blev to medlemmer af militante naziorganisation Den Nordiske Modstandsbevægelse (NMR) dømt for, at stå bag hærværket mod den jødiske gravplads i Randers.
Gravpladsen blev på årsdagen for Krystalnatten i 2019 blev udsat for en omfattende hærværksaktion, hvor seks gravsten blev væltet, 84 blev overhældt med grøn maling og en sidste markeret med en gul davidsstjerne med teksten “Jude”.

Krystalnatten
Krystalnatten er navnet på starten af det, der også er kendt som novemberpogromerne. Den 9. november 1938 blev mange tusinde jødiske butikker og ejendomme i Tyskland udsat for plyndring og hærværk af nazisterne. Dagen efter var gaderne fyldt med glasskår og det ledte til navnet ‘Krystalnatten’. Dagen er en vigtig milepæl i nazisternes systematisk jødeforfølgelse.

Nazilederen Jacob Vullum Andersen var en af de to dømte og er en af de mest centrale personer i Den Nordiske Modstandsbevægelses udvikling i Danmark. Han er afdelingsleder i organisationen, og har været initiativtager til mange af dens aktiviteter. Han er blevet tildelt diplomer for hans engagement i organisationen, og kan meget vel blive den næste leder af den danske gren af organisationen.
I 2017 blev Den Nordiske Modstandsbevægelse (NMR) genopstartet i Danmark. I de senere år har organisationen været i pressens søgelys, og toppolitikere har kommenteret organisationens handlinger.
Det er sket fordi organisationen og dens medlemmer har stået bag omfattende hærværk rettet mod blandt andet jødiske organisationer og enkeltpersoners ejendomme, samt at et ledende medlem i organisationen i 2020 blev dømt for ulovlig våbenbesiddelse og forsøg på bombeproduktion. I dag er NMR nordens største og mest voldsberedte naziorganisation.
 
“Tophemmelig” ordre om angreb på jøder
Den 7. oktober 2019 sendte nazilederen Jacob Vullum Andersen en besked via den krypterede chat-app Signal til en gruppe med navnet “Rede 1+3”. Beskeden var en ordre fra fra NMRs øverste leder, den svenske topnazist Simon Lindberg:
Vi er ude efter jøder eller forretninger, der ejes af virkelige jøder. Ikke halvjøder eller zionister.
»Vigtig information. Der er kommet et direktiv fra Simon Lindberg, alle nordiske lande går sammen om en pannordisk aktion på krystalnatten natten mellem den 8 og 9. november. Vi skal anonymt angribe jødiske mål, centre og monumenter. Vi er ude efter jøder eller forretninger, der ejes af virkelige jøder. Ikke halvjøder eller zionister. Jeres opgave den næste måned er at undersøge om der er jødiske mål i jeres område. Dette er tophemmelig information.”«
En måned senere, lørdag den 9. november, vågnede danske jøder over hele landet op til, at deres postkasser i ly af nattens mulm og mørke havde fået påsat gule davidsstjerner.
I løbet af dagen tikkede meldinger om hærværk mod jødiske foreninger, butikker og privatpersoners hjem over hele Skandinavien ind. Nogle enkelte steder skilte sig dog ud. I Randers var små hundrede gravsten på den jødiske gravplads på Østre Kirkegård blevet vandaliseret. Flere gravsten var væltet, mange var overhældt med grøn maling og en enkelt havde fået påklistret en gul davidsstjerne med teksten “Jude”, det tyske ord for jøde.
Alt sammen på årsdagen for Krystalnatten, hvor tyske nazister i 1938 angreb jødiske ejendomme og butikker overalt i Tyskland.
Den jødiske kirkegård i Randers efter hærværket. Foto: Redox.
Nazilederen Jacob Vullum Andersen er selv vokset op i en forstad til Randers, og meget pegede på at nazilederen var personligt involveret i netop dette angreb. Han var allerede kendt af politiet, og de anholdte ham kort efter angrebet. I oktober 2020 blev han så dømt i sagen.
Men hvem er den nu 40-årige mand, der modtog dommen i Randers Byret? Et kig på hans opvækst og baggrund kan måske forklare, hvordan en jordbrugsteknolog fra Randersegnen, der tidligere har beskrevet sig selv som hippie, kan ende i toppen af skandinaviens største nazistorganisation. I det følgende tegner vi et portræt af Jacob Vullum Andersen: Fra hans barndom og opvækst, over hans eksperimenter med stoffer og flirten med konspirationsteorier, til hans medlemskab af nordens mest militante naziorganisation og rejse op gennem deres hierarki.
 
Narko og nabostrid
Under retssagen om Krystalnatsaktionerne blev Jacob Vullum Andersens mentalundersøgelse fremlagt. Undersøgelsen blev lavet under hans varetægtsfængsling i februar 2020 med det formål at klarlægge om Jacob Vullum Andersen var egnet til en fængselsstraf. I mentalundersøgelsen beskrives en ung mand, der kæmpede med at finde sin plads i livet, få venner og kærester, og som isolerede sig mere og mere foran computeren indtil han endelig fandt en gruppe som han følte sig hjemme i: Skandinaviens største og mest militante naziorganisation.
Mentalundersøgelsen beskriver hvordan Jacob Vullum Andersen blev adopteret i 1981, fire måneder gammel og voksede op hos sine adoptivforældre i et hus i en forstad til Randers. Inden han begyndte i skole blev han beskrevet med ord som “adfærdsvanskeligheder” og “udadvendt reagerende”. I en tidlig alder blev han konstateret tal- og ordblind, men han terpede sine lektier sammen med sine forældre. Han ville være perfekt. I mentalundersøgelsen beskrives det, at han blev mobbet i skolen indtil han skiftede til en specialskole.
Jacob Vullum Andersen havde i sin barndom flere fritidsinteresser. Han gik til riffelskydning, hvor han vandt flere pokaler, han spillede fodbold, volleyball, trænede kampsport og spillede musik.
Som 15-årig begyndte han at ryge hash og eksperimentere med LSD og kokain – et forbrug han vedligeholdte indtil for få år siden. Mentalundersøgelsen beskriver hvordan dette forbrug af narkotiske stoffer har medført flere psykoser. Vullum Andersen beskrives som en søgende ung mand, der shoppede mellem identiteter som hippie, punker og yuppie. Men han fandt sig tilsyneladende ikke tilpas nogen steder, og han begyndte at isolere sig socialt. Han har ikke mange venner eller kærester, i stedet stiller han sine sociale behov via internettet og engagerer sig blandt andet i den online Flat Earth-bevægelse. Først senere skiftede han identiteten som rundjordsbenægter ud med en som holocaustbenægter.
Jacob Vullum Andersen ses her i rød t-shirt, under et højskole ophold i 00’erne. Foto: Privat.
Da Jacob Vullum Andersen var i 20’erne flyttede han til Odder syd for Århus. Her levede han isoleret i sit røde rækkehus. Han kom i konflikt med en nabo, der til sidst meldte ham til politiet en maj-nat i 2009.
“Det blev for meget for ham en dag, og han gik hen til hendes fordør og holdt en lighter mod dørkarmen. Det var ikke for at sætte ild til døren, men for at give hende en lærestreg da hun havde klaget over hans opførsel mange gange,” fremgår det af domsbogen for sagen.
Han brækkede desuden vinduesviskerne af naboens bil og væltede hendes blomsterkrukker. I retten erkendte Vullum Andersen sig delvist skyldig i hærværk, og blev idømt seks dagbøder af 560 kr, samt pålagt at skulle betale erstatning til naboen på 6800 kr.
Han var en enspænder, der holdt sig meget for sig selv
Et år efter, i august 2010 blev Jacob Vullum Andersen som 29-årig uddannet som jordbrugsteknolog med speciale i miljø og natur ved Jordbrugets UddannelsesCenter i Aarhus. En af Vullum Andersens tidligere medstuderende fortalte i november 2019 til BT, at han huskede nazilederen som “en stille og rolig fyr, der holdt sig meget for sig selv”. Han havde ikke givet udtryk for hverken nazistiske eller racistiske holdninger, tværtimod gik han meget op i naturen og havde “nogle sære interesser”.
“Han havde en tipi på sin ejendom og lagde videoer om lyshealing op på sin facebookprofil. Han var en enspænder, der holdt sig meget for sig selv,” lød det fra den medstuderende i avisen.
 
“Et ødelagt menneske”
I 2015 blev Jacob Vullum Andersen diagnosticeret med paranoid skizofreni og fik tilkendt en førtidspension, en diagnose Vullum Andersen siden han trådte ind i det nazistiske miljø har forsøgt at få slettet. I de nazistiske miljøer er det ikke velanset at have en psykiatrisk diagnose. I Nazityskland mente man at handicappede og psykisk syge skulle udryddes, og NMR hylder Adolf Hitler og hans idéer.
I Den Nordiske Modstandsbevægelses interne regler, står der direkte at “den som af læger, psykologer eller psykiatere er bedømt til ikke at kunne varetage et almindeligt arbejde på grund af psykisk sygdom, kan naturligvis heller ikke varetage aktivistisk arbejde.”
At Jacob Vullum Andersen på trods af sin diagnose er kravlet op ad i organisationens hierarki findes der ingen officiel forklaring på. Det er dog tydeligt, at Jacob Vullum Andersen er et af de mest fanatiske og dedikerede medlemmer den danske afdeling har.
Samme år som diagnosen købte han et stykke jord i Vestjylland, en tom byggegrund udenfor landsbyen Hemmet. To år senere, i marts 2017, fik han tilladelse til at placere en  håndværkervogn på grunden. Senere udskiftede han vognen med en 40 fods skibscontainer, der de næste halvandet år var hans hjem. Jacob Vullum Andersens drøm er at bygge et alternativt hus, og leve selvforsynende og isoleret på grunden i Vestjylland.
Idéen om at jeg skulle leve op til alle samfundets krav og indrette mig efter dets normer skubbede mig helt ud til kanten, og ud over den.
På Facebook oprettede han gruppen “Det sidste stykke reb”, hvor interesserede kunne følge hans livsstil og byggeprojekter. Han skrev:
“Hvad kan jeg væve med det sidste stykke reb? Hvordan kan et ødelagt menneske blive helt? Livet i byen var ved at slå mig ihjel. Idéen om at jeg skulle leve op til alle samfundets krav og indrette mig efter dets normer skubbede mig helt ud til kanten, og ud over den. I flere år hang jeg på den lodrette skråning og klamrede mig til det såkaldte sidste stykke reb. Jeg følte mig hjælpeløs og afmægtig. Her hang jeg mens jeg blev diagnosticeret og pensioneret. “Han er syg i hovedet”, lød dommen. Ikke egnet til job. Ikke egnet til uddannelse. Ikke egnet til noget som helst, andet end at hænge i det sidste stykke reb.(…) Nu er jeg førtidspensionist.(…) Og jeg bliver aldrig pengestærk. Men jeg har et menneskes lyst til at leve og behov for at skabe mig mit eget. Jeg vil i hvert fald ikke sidde som et sygt menneske i en 2-værelses lejlighed inde i en by. Så hvad må man med det sidste stykke reb? Min lyst går i retning af selvforsyning og bjælkehytter. Eller solceller og jordhuler.”
 
“Utilregnelig på grund af sindssygdom”
Det er dog ikke lang tid Jacob Vullum Andersen kan finde ro i det vestjyske. En aften, den 2. august 2017, har han besøg af en kvinde, som han har fået kontakt med via en Facebookgruppe, for folk der er interesserede i alternative boformer. Hun er på besøg fordi hun er nysgerrig på Jacobs boligprojekt i skibscontaineren i Vestjylland. I stedet bliver hun udsat for et voldsomt overfald af Jacob Vullum Andersen.
I den efterfølgende retssag forklarede kvinden at situationen eskalerede efter hun havde afvist at have et intimt forhold med Jacob Vullum Andersen. Herefter forlod han stuen for at hente en øl i en sit skur, men da han kom tilbage angreb han uden varsel sin gæst.
Jacob Vullum Andersen tog fat i hendes hår med den ene hånd og pressede samtidig en kniv imod hendes strube. Da hun ville forlade containeren nægtede han at hun måtte gå. Der opstod tumult og han slog hende flere gange med knytnæve i ansigtet. Med kniven skar han hende på både kroppen og i fingrene. Til sidst skubbede Jacob Vullum Andersen kvinden udenfor. Med en pistol i venstre hånd truede han med at slå hende ihjel. Mens kvinden forsøgte at få fat i sine bilnøgler og sine andre ejendele blev Jacob Vullum Andersen ved med at slå hende. Da hun endelig nåede ud til sin bil opdagede hun, at Jacob Vullum Andersen havde skåret hendes bagdæk op. Hun forsøgte alligevel at starte bilen, men Jacob Vullum Andersen smadrede sideruden i bilen med kolben på sit luftgevær og truede endnu en gang med at slå hende ihjel.
Da det endelig lykkedes hende at flygte i sin bil skød Jacob Vullum Andersen mod bilen med sit luftgevær. Til alt held uden at ramme kvinden.
En ikke uvæsentlig risiko for fremtidig ligeartet kriminalitet
I retssagen nægtede Jacob Vullum Andersen sig skyldig, men blev alligevel dømt. Han blev på baggrund af en mentalundersøgelse erklæret “utilregnelig på grund af sindssygdom” i gerningsøjeblikket og blev idømt en behandlingsdom, hvor han skulle underkaste sig psykiatrisk behandling og tilsyn af Kriminalforsorgen. Lægen der gennemførte mentalundersøgelsen af Jacob Vullum Andersen fandt desuden at der var “en ikke uvæsentlig risiko for fremtidig ligeartet kriminalitet”.
I forbindelse med anholdelsen fandt politiet en 27 cm lang kniv, en halskniv, et luftgevær, en hardballpistol og fire skunkplanter, der alt sammen blev beslaglagt. Nazilederen blev dømt for hærværk, ulovlig våbenbesiddelse, fareforvoldelse, trusler, vold og ulovlig besiddelse af euforiserende stoffer.
Læs mere i artiklen “Fængslet NMR-leder dømt for knivangreb og geværskud mod gæst”
 
“Da brikkerne faldt på plads”
I starten af 2021 deltog Jacob Vullum Andersen i to engelsksprogede nazipodcasts. Deri fortalte han blandt andet sin dannelseshistorie om vejen til posten som nazileder. Han påstod at han altid har været nationalsocialist inderst inde. I sin fortælling indgår hans interesse for konspirationsteorier også. Han argumenterer for at interessen udtrykte hans behov for at stille spørgsmål til verden og historien omkring ham.
Han fortæller hvordan han blev “vækket” under den såkaldte flygtningekrise i 2015. Mens medierne bragte billeder af flygtende mennesker gående på motorvejene gravede Vullum Andersen sig dybere ned i obskure internetfora.
Jeg var egentlig opdraget til at mene, at nazisterne var de onde
“Jeg var egentlig opdraget til at mene, at nazisterne var de onde, men da jeg undersøgte det nærmere fandt jeg ud af, at Hitlers nazister faktisk kæmpede i mod monstrene, der styrer verden i dag, så jeg begyndte at uddanne mig selv i ikke bare hvad de kæmpede imod, men også hvad de kæmpede for,” fortalte han i den ene podcast.
Han uddybede:
“I 2015 faldt brikkerne på plads og jeg tog det bevidste valg, at kalde mig selv nationalsocialist”.
 
Den nationalsocialistiske kamporganisation
I september 2017, kort efter Jacob Vullum Andersens angreb mod kvinden i august, så han en video fra Göteborg. Det er en video, hvor man ser den nazistiske gruppe Den Nordiske Modstandsbevægelse (NMR) demonstrere. I Sverige har de i en årrække været kendt for deres voldsparathed og æstetiske udtryk: Hvide skjorter, grønne slips og skjolde.
Jacob Vullum Andersen blev fascineret:
“Jeg kunne lide uniformerne og demonstranternes fremtoning, jeg kunne lide deres skjolde og deres flag,” har han fortalt i en podcast.
Bevægelsen betegner sig selv som en “nationalsocialistisk kamporganisation”. Den er altså  erklæret nazistisk og Jacob Vullum Andersen forsøgte straks at indrullere sig.
Sådan så det ud da Den Nordiske Modstandsvægelse i september 2017 udrustet med skjolde, hjelme og flag forsøgte at marchere igennem Göteborgs gader. Foto: Redox.
“De høje standarder for medlemmer var også meget tiltrækkende for mig, da mange nationale bevægelser tillader narkotika og, at alkohol ofte er limen der binder gruppen sammen, så de strenge regler for medlemskab af Den Nordiske Modstandsbevægelse signalerede for mig orden.” fortalte han i podcastinterviewet tidligere på året.
“Jeg startede som støttemedlem, og min historie er en god historie om hvordan man kan klatre op ad rangstigen, hvis bare man er villig til at arbejde. På det tidspunkt levede jeg i den vestlige del af Danmark, og var den eneste der lavede aktivisme i mit område, så jeg satte klistermærker op flere gange om ugen, og jeg lavede og opsatte bannere alene i meget lang tid, dette engagement resulterede i at jeg blev tilbudt et aktivt medlemskab. Mine skriveegenskaber blev bemærket, så jeg blev skribent og admin på hjemmesiden Nordfront, og jeg fik også ansvar for at lave propaganda som for eksempel plakater. Senere blev jeg udnævnt til aktivist i bevægelsen, og siden aktiviteten i mit område aldrig faldt, og det viste sig at jeg kunne lede folk og aktiviteter, blev gjort til redeleder tilbage i 2018″.
Den Nordiske Modstandsbevægelses danske afdeling var netop blevet genoplivet efter flere års dvale. I gruppen fandt Jacob Vullum Andersen endelig sin plads. Blandt strenge regler og hård disciplin, der blandt andet forbyder indtagelse af narkotika, finder han sig hjemme, og får hurtigt en ledende rolle over for sine nazistiske brødre.
Indenfor Den Nordiske Modstandsbevægelses stramme strukturer har Jacob Vullum Andersen i dag også fundet en kæreste.
 
Nazileder
2018 blev den danske afdelings mest aktive år. Hver uge opsatte de propaganda i form af klistermærker, plakater og bannere. På årsdagen for den nazistiske besættelse af Danmark gennemførte afdelingen et arrangement ved Mindelunden i Kongensbro, hvor de lagde en krans til minde om de danske SS-frivillige, der døde i nazisternes tjeneste under Anden Verdenskrig. På Adolf Hitlers fødselsdag den 20. april opsatte afdelingens medlemmer plakater til minde om den nazistiske fører i hele landet.
En lille delegation fra den danske afdeling deltog den 1. maj i organisationens demonstration i den svenske by Ludvika. Her optrådte Jacob Vullum Andersen sammen med to andre centrale danske medlemmer i organisationens uniform, hvid skjorte og grønt slips.
Jacob Vullum Andersen ses i midten under NMRs demonstration i den svenske by Ludvika 1. Maj 2018. Foto: Redox.
I juni måned samme år gennemførte den danske afdeling for første gang deres årlige træf “Aktivistdagene” i en spejderhytte udenfor Nyborg. Lederen Simon Lindberg forfremmer en række centrale danske medlemmer, heriblandt Jacob Vullum Andersen. Han får medlemsgraden “aktivist” og tildeles en aktivist-nål.
At Jacob Vullum Andersen hurtigt er steget i graderne i den nazistiske organisation blev understreget få dage senere, da Den Nordiske Modstandsbevægelse blev registreret i det danske virksomhedsregister på netop Jacob Vullum Andersens adresse. Og igen blot en måned senere, da han stod frem som “redeleder” i et interview om organisationen på Radio24Syv.
Det blev en travl sommer for Vullum Andersen. I august deltog han først i en demonstration i Stockholm, afholdt af  Den Nordiske Modstandsbevægelse i forbindelse med det svenske Rigsdagsvalg. Ugen efter rejste Vullum Andersen med en lille dansk delegation til den finske by Turku for at deltage i en demonstration mod dén finske forbudssag, der senere ulovliggjorde organisationens finske afdeling i Finland.
I 2018 begyndte Jacob Vullum Andersen også at fremstille sit egen merchandise, blandt andet halsedisser og t-shirts med Den Nordiske Modstandsbevægelses farver og logo. I november 2018 registrerede han domænet Ulveskansen.dk, hvor han ville starte en webshop. Wepshoppen er opkaldt efter et af Adolf Hitlers større militære hovedkvarterer under Anden Verdenskrig, der hed Wolfsschanze. Siden skiltede tydeligt med sin klare tilknytning til Den Nordiske Modstandsbevægelse, men webshoppen blev dog aldrig lanceret.
På Ulveskanskens hjemmeside fremstod deres tilknytning til Den Nordiske Modstandsbevægelse tydeligt. Foto: Screenshot.
Den 6. april 2019 gennemførte Den Nordiske Modstandsbevægelse en uanmeldt og uannonceret demonstration igennem det centrale København. Demonstrationen talte 86 deltagere, hovedsagligt tilrejsende NMR-medlemmer fra Sverige og Norge. I demonstrationen har Redox kun identificeret 12 danske nazister. Under demonstrationen holdt Jacob Vullum Andersen en tale i stedet for den daværende leder af den danske afdeling, der også deltog i demonstrationen.
Knap en måned senere var Vullum og de danske medlemmer igen ude at marchere sammen med deres nazistiske brødre. Denne gang under Den Nordiske Modstandsbevægelses 1. maj-demonstration i den svenske by Kungälv udenfor Göteborg. Under demonstrationen marcherede Vullum i spidsen sammen med den skandinaviske leder Simon Lindberg. Derfra kan Jacob Vullum Andersen betegnes som én af skandinaviens højest placerede nazister.
Demonstrationen forløb dog ikke efter nazisternes plan. Demonstrationen blev mødt af massiv folkelig og militant modstand fra lokale beboere og tilrejsende antifascister. De blokerede nazisternes marchrute med deres kroppe, kastede æbleskrog mod nazioptoget og angreb dem med fyrværkeri. Nazisterne forsøgte at gå til modangreb, men en større del af deltagerne i den nazistiske demonstration bliver i den forbindelse udsat for det svenske politis knipler og flere ender med at blive anholdt. Nazimarchen blev en kæmpe fiasko og markerede begyndelsen på NMRs deroute.
I begyndelsen af juni 2019 afholdte den danske afdeling endnu en gang sommertræffet “Aktivistdagene”, der indeholder kampsportstræning, fysiske test samt ideologiske foredrag og taler. Under træffet bliver Jacob Vullum Andersen tildelt et diplom for hans “overdådige indsats” med den danske afdelings hjemmeside Nordfront.dk.
Jacob Vullum Andersen havde på daværende tidspunkt været medlem af organisationen i kun lidt over halvandet år og var blevet det vigtigste og mest aktive danske medlem, men hvedebrødsdagene varede ikke længe.
 
Point of no return
I efteråret 2019 blev Jacob Vullum Andersen flere gange stoppet af politiet sammen med sine kammerater fra NMR når de er ude på aktioner. Det skete blandt andet i forbindelse med en aktion ved Tirsdalens Skole i Randers i oktober. Her tog nazisterne opstilling i skolegården mens eleverne havde frikvarter og i en hadsk brandtale opfordrede de hvide skolebørn til holde sig væk fra “sorte n******, asiater eller arabere.”
I må skabe jer en racebevidsthed
I talen sagde Jacob Vullum Andersen også:
“Danske unge – I må rejse jer og modsætte jer masseindvandringen. I må opbygge stærke fællesskaber med jeres hvide brødre og søstre. I må skabe jer en racebevidsthed. I må kæmpe for jeres egne. Og I må tage afstand til de fremmede.”
Skolen tilkaldte hurtigt politiet, der bortviste nazisterne og gav dem alle en bøde for overtrædelse af ordensbekendtgørelsen. Men det blev ikke det sidste Jacob Vullum Andersen fik at gøre med politiet i efteråret 2019.
På årsdagen for Krystalnatten ramte nazisternes aktioner jødiske mål i hele Skandinavien. I Danmark er det især i Jacob Vullum Andersens lokalmiljø at angrebet er massivt. Gravsten vandaliseres og jødiske familier får påklistret gule davidsstjerne på deres postkasser. Det er en klar reference til Nazityskland, hvor jøder blev påtvunget at bære gule davidsstjerne på deres tøj, så alle kunne se at de var jøder og ikke en del af det tyske “folkefællesskab”. De skulle isoleres i ghettoer og til sidst indfanges i udryddelseslejre.
Opsat klistermærker med Davidsstjerner hjemme hos kendte jødiske magtaktører
Den Nordiske Modstandsbevægelse rapporterer dagen efter om “Antisemitiske hadangreb over hele Norden” på deres hjemmeside Nordfront. Her står der:
“Nordfront har modtaget mange anonyme tips om bl.a. klistermærker eller plakater med davidsstjernen som er blevet sat op. (…) Under Krystalnatten ser det ud til, at der flere steder rundt om i Danmark og Sverige, men også i Norge og Finland, er blevet malet og opsat klistermærker med Davidsstjerner hjemme hos kendte jødiske magtaktører, der har ageret subversivt over for det nordiske folk, samt på forskellige monumenter og bygninger som f.eks. kan knyttes til denne bevægelse.”
Der er ikke afsender på teksten, men Jacob Vullum Andersen selv er både skribent og administrator på hjemmesiden.
Magtjøder og jødisk infiltration i samfundet er yderst skadelig og uønsket
Den 11. november udtaler Jacob Vullum Andersen til TV2 Østjylland:
“Vi synes, det er positivt, at folk omsider er begyndt at vågne op til en erkendelse af, at magtjøder og jødisk infiltration i samfundet er yderst skadelig og uønsket, og vi har forståelse for, at personer skaber opmærksomhed omkring dette fremmede, undergravende element i samfundet ved at gennemføre eksempelvis en klistermærkeaktion på årsdagen for Krystalnatten”.
Han vil ikke indrømme om han har deltaget i angrebet og uddyber:
“Fra organisationens side har der ikke været givet ordre om iværksættelse af disse aktioner. Om enkeltpersoner, om de måtte være en del af Den Nordiske Modstandsbevægelse, sympatisører eller helt udenforstående, har benyttet dagene omkring årsdagen for Krystalnatten til at aktionere mod jøder og jødisk magt, ved vi ikke”, lød det fra Nordfront.
Det skulle senere vise sig at være en lodret løgn.
 
Anholdt og fængslet
Dagen efter de antisemitiske udtalelser til TV2 Østjylland blev Jacob Vullum Andersen og en anden aktivist i organisationen anholdt af politiet. De blev begge sigtet for hærværksaktionen. I forbindelse med anholdelsen blev deres hjem ransaget af politiet, der blandt andet fandt maling, balloner og propaganda fra Den Nordiske Modstandsbevægelse. Politiet konfiskerede også de to aktivisters computere, harddiske og mobiltelefoner. Dagen efter blev de fremstillet i grundlovsforhør ved Retten i Randers og fængslet fire uger, en fængsling der flere gange blev forlænget. Først efter fire måneder blev de to nazister løsladt.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Mens Jacob Vullum Andersen og hans nazistiske kammerat sad fængslet rasede debatten ude i det danske samfund. Samtlige medier skrev om NMR, hærværksaktionerne og Jacob Vullum Andersen. Mange politikere tog skarpt afstand til hærværket og selv internt i den nazistiske bevægelse blev der taget afstand fra gravskænderiet.
Panikken spredte sig internt i organisationen, flere medlemmer hoppede af og den øverste danske leder af Den Nordiske Modstandsbevægelse ville ikke længere lægge navn til projektet. Han henvendte sig i stedet til Redox for at få fjernet sit navn fra artiklerne om NMR og hærværksaktionerne.
Organisationens øverste leder svenskeren, Simon Lindberg, er nødt til at udtale sig og lover, at Den Nordiske Modstandsbevægelse selv vil undersøge sagen.
I marts 2020 blev Jacob Vullum Andersen og hans kammerat løsladt. De kom ud til et samfund i lockdown og en organisation, der var i knæ. Jacob Vullum Andersen forsøgte at holde hovedet højt og profilen lav, da organisationens egen undersøgelse endnu ikke var færdig.
I en podcast fortæller han om fængslingen:
“Vi brugte vores styrke fra kampen til under fængslingen at læse bøger og gøre os selv bedre. Jeg skrev en masse tekster der senere er blevet lavet til taler og ting som det, vi spildte ikke tiden.”
I april blev Vullum Andersen og hans kammerat tiltalt for hærværket mod den jødiske gravplads samt en række andre hærværksepisoder som nazisterne i Den Nordiske Modstandsbevægelse har stået bag. Jacob Vullum Andersen blev desuden tiltalt for en lang række overtrædelser af den danske racismeparagraf og for opslag han har lavet på det sociale medie VK.
Få dage inden retssagen begyndte deltog Jacob Vullum Andersen sammen med nazister fra resten af Skandinavien i en demonstration i Berlin afholdt af det tyske naziparti Der Dritte Weg. Foto: Redox.
I oktober 2020 begyndte retssagen ved byretten i Randers. Jacob Vullum Andersen og hans kammerat nægtede sig skyldige og udtalte sig ikke under sagen. I slutningen af retssagen blev mentalundersøgelsen af Jacob Vullum Andersen fremlagt. Her fremgik det, at han meget gerne ville slippe af med diagnosen paranoid skizofreni, som ellers lå til grund for at han i voldssagen fra 2018 slap med en behandlingsdom. I den nye mentalundersøgelse forklarede han, at han blot havde spillet syg for at få førtidspension i 2015.
Retten valgte derfor at ophæve behandlingsdommen fra 2018. De to anklagede nazister blev kendt skyldige i alle anklager. Jacob Vullum Andersen blev idømt et års ubetinget fængsel.
 
Dømt i retten, frifundet af ledelsen
En måned efter dommen i retten i Randers offentliggjorde Den Nordiske Modstandsbevægelse en udtalelse om sagen på baggrund af deres egen interne undersøgelse.
Heri fremgik det, at de to dømte medlemmer over for organisationen havde erkendt, at de havde stået bag hærværket mod henholdsvis en regnbuefarvet bænk og en kommunistisk bogcafé, begge i Århus, og en bank i Randers, der var udsmykket med davidsstjerner på facaden. De havde derimod nægtet at stå bag hærværket mod den jødiske gravplads. Den Nordiske Modstandsbevægelse konkluderede at Jacob Vullum Andersen og hans kammerat derfor ikke havde angrebet kirkegården:
“På baggrund af denne udredning vælger Den Nordiske Modstandsbevægelse at frikende de to anklagede for mistanken om hærværk på gravpladsen. De øvrige punkter, som de blev tiltalt for, skal ikke ses som alvorlige nok til en udelukkelse fra organisationen, og derfor byder vi i stedet Jacob Vullum Andersen tilbage i kampen for et frit og forenet Norden i regi af Den Nordiske Modstandsbevægelse!”
Kampen mod det folkefjendtlige og undertrykkende system fortsætter ufortrødent til den dag, det er knust og ligger i ruiner og en ny orden kan opbygges
Få dage senere offentliggjorde Den Nordiske Modstandsbevægelse også udtalelse fra Jacob Vullum Andersen, hvor han i en krigsretorik bedyrede sin egen uskyld i hærværket mod den jødiske gravplads og samtidig blæste til kamp mod systemet.
“Jeg er nu dømt af fjendens dommer i fjendens retssal for lovbrud, som jeg ifølge fjendens anklagemyndighed har begået. Fjendens politimyndighed og efterforskere kunne ikke frembringe konkrete beviser mod mig, så jeg kunne dømmes uden for enhver rimelig tvivl, som er et påstået retsprincip i denne påståede retsstat, men åbenlyst også kun påståede begreber. (…) Jeg ser nu frem til at vende tilbage til kampen for et frit og forenet Norden. Dette magtovergreb fra politiets side og denne farce af en retssag med tilhørende mediecirkus, har kun forstærket mig i mine overbevisninger. Jeg er, hvis muligt, i dag endnu mere overbevist om, at folket lever under et skjult diktatur, som dog i dette tilfælde viste sig med alle dets ansigter, og at kampen for folkets frihed er en kamp, som skal føres mod alle af dette væsens fangearme samtidigt. (…) Hverken jeg eller Den Nordiske Modstandsbevægelse lader os kue af systemets undertrykkelse og magtanvendelse for at true os til tavshed. Kampen mod det folkefjendtlige og undertrykkende system fortsætter ufortrødent til den dag, det er knust og ligger i ruiner og en ny orden kan opbygges. I kan aldrig stoppe os!”.
 
Jacob Vullum Andersen (th) og den anden dømte ses her i Randers i forbindelse med retssagen i oktober. Foto: Redox.
 
Bag tremmer
Jacob Vullum Andersen er altså vendt tilbage som aktivist i Den Nordiske Modstandsbevægelse, hvor han i dag er det absolut mest aktive medlem. Han bor idag uden for Hobro og har sin faste gang i Randers, hvor hans ligeledes NMR-aktive kæreste bor. I øjeblikket er han dog afholdt fra at deltage i organisationens aktiviteter, da han er i færd med at afsone de sidste fire måneder af den fængselsdom han fik for Krystalnatsaktionerne.

Bag om artiklen: Sådan gjorde vi
Denne artikel er blevet til som en del af Redox’ kontinuerlige researcharbejde. Vi holder skarpt øje med de nazistiske organisationer og NMR er ingen undtagelse. Artiklen bygger således på flere års kortlægning af NMR i Danmark. I forbindelse med Krystalnatssagen og Jacob Vullum Andersens andre retssager vedrørende vold, trusler og hærværk har vi indhentet en række juridiske dokumenter, blandt andet anklageskrifter og domsbøger. Redox var til stede i Retten i Randers under alle fem retsmøder i Krystalnatssagen og artiklen baserer sig også på de omfattende noter derfra. Sidst men ikke mindst bygger artiklen på tæt samarbejde med researchere i den antifascistiske bevægelse i Sverige samt på oplysninger fra nuværende og tidligere medlemmer af NMR i Danmark.

Under retssagen blev Kriminalforsorgens personundersøgelse af Jacob Vullum Andersen fremlagt. Her fremgik det, at Jacob Vullum Andersen ikke var egnet til hverken samfundstjeneste eller fodlænke. Undersøgelsen fastslog samtidig at risikoen for at Jacob Vullum Andersen i fremtiden begår kriminalitet ikke ligger i hans psykiatriske diagnose, men derimod i hans radikale politiske holdninger.
Jacob Vullum Andersen er da også allerede blevet sigtet i nye sager hos politiet. Senest blev han stoppet af politiet i Randers i januar måned, hvor han sammen med sin kæreste var i færd med at opsætte plakater for Den Nordiske Modstandsbevægelse. Både Jacob Vullum Andersen og kæresten blev sigtet for hærværk.
Til sommer bliver Jacob Vullum Andersen formentligt sat på fri fod. Da har han afsonet to tredjedele af sin et år lange fængselsstraf. Det betyder dog, at han har fire måneder “i banken”, som kan blive udløst, hvis han inden for de næste år bliver dømt for lignende kriminalitet.
Med ophævelsen af behandlingsdommen og frifindelsen i NMR’s interne undersøgelse er vejen nu banet for, at Jacob Vullum Andersen kan stige helt til tops i den nazistiske bevægelses hieraki.
Jacob Vullum Andersen har ikke ønsket at medvirke i denne artikel.
Artiklen er også bragt i tidsskriftet Antifascistisk Forum #1 2021.
","I efteråret blev to medlemmer af militante naziorganisation Den Nordiske Modstandsbevægelse (NMR) dømt for, at stå bag hærværket mod den jødiske gravplads i Randers. Gravpladsen blev på årsdagen for Krystalnatten i 2019 blev udsat for en omfattende hærværksaktion, hvor seks gravsten blev væltet, 84 blev overhældt med grøn maling og en sidste markeret med en …
",Redox,['Nyheder']
0,3715,https://redox.dk/nyheder/redox-effekten-stram-kurs-mister-lokaler-til-aarsmoede/,2020-09-21 10:39:44,2020-09-21 10:42:53,Redox-effekten: Stram Kurs mister lokaler til årsmøde,"For få dage siden annoncerede Stram Kurs til sine medlemmer, at årets rigskongres, det, der i andre partier kaldes et årsmøde, skulle afholdes den 10. oktober i Vissenbjerg på Fyn. 
Kursusstedet de havde booket hedder Ankersminde og ejes af Danmarks Socialdemokratiske Ungdom (DSU) sammen med DUI-LEG og VIRKE. 
Stedet bliver brugt af blandt andet Ungdommens Røde Kors, Fagbevægelsens Ungdom og Dansk Flygtningehjælps Ungdom.
I går kontaktede Redox ejerne af Ankersminde med henblik på en kommentar til, at Stram Kurs’ årsmøde skulle afvikles i DSU-ejede lokaler. Det har nu fået DSU og DUI-LEG og VIRKE til at aflyse Stram Kurs’ booking.
I en pressemeddelelse her til formiddag skriver de to organisationer, der ejer Ankersminde:
“Udlejningen af Ankersminde administreres til daglig af DUI’s sekretariat. Her er der beklageligvis sket en stor fejl, idet partiet Stram Kurs  som er stiftet af den kontroversielle højreekstremist Rasmus Paludan tilsyneladende har fået lov til at afholde deres såkaldte rigskongres den 9.-11. oktober på Ankersminde. Det er en fejl Ankersminde og Ankersmindes bestyrelse undskylder for. Stram Kurs’ politik og værdier strider imod Ankersmindes værdigrundlag i en sådan grad, at man ikke kan tillade, at Stram Kurs afholder sin rigskongres på stedet. Derfor er det nu blevet meddelt Stram Kurs, at partiet alligevel ikke kan få lov at leje Ankersminde.”

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

I pressemeddelelsen udtaler Danmarks Socialdemokratiske Ungdom (DSU) formand Frederik Vad:
”Det er en meget rystende fejl, som aldrig må gentage sig igen. Til sommer skal vi afholde 10-årsmarkeringen af det forfærdelige terrorangreb på Utøya. Vi vil ikke kunne markere den tragedie på samme grund, som Stram Kurs afholder Rigskongres. Også derfor kan vi selvfølgelig ikke tillade, at Ankersminde skal danne ramme om en rigskongres i et højreekstremt parti som Stram Kurs. Vores kursusejendom er opkaldt efter Anker Jørgensen, og han ville rotere i sin grav hvis vi ikke fik stoppet det arrangement.”
","For få dage siden annoncerede Stram Kurs til sine medlemmer, at årets rigskongres, det, der i andre partier kaldes et årsmøde, skulle afholdes den 10. oktober i Vissenbjerg på Fyn. Kursusstedet de havde booket hedder Ankersminde og ejes af Danmarks Socialdemokratiske Ungdom (DSU) sammen med DUI-LEG og VIRKE. Stedet bliver brugt af blandt andet Ungdommens …
",Redox,['Nyheder']
0,3200,https://redox.dk/nyheder/hoejreradikal-loge-har-infiltreret-nye-borgerlige/,2019-05-27 14:58:16,2019-05-27 14:58:16,Højreradikal loge har infiltreret Nye Borgerlige,"Tre personer, der alle var vigtige figurer i den højreradikale loge ORG, er i dag involveret i Nye Borgerlige. En af dem stiller op til Folketingsvalget. 

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

I sommeren 2011 afslørede Politiken, baseret på research og dokumentation af Redox, at der i mere end tyve år havde eksisteret et hemmeligt højreradikalt netværk, der dominerede en række af den højreradikale bevægelses organisationer. Nu stiller ORG-medlemmet Niels-Christian Herholdt Braad op til Folketingsvalget, hvor han er nummer to på kandidatlisten i Østjyllands Storkreds. I 2017 var han også kandidat til byrådet i Randers.
Du kan læse Politikens afsløring af ORG her.
Landsforræderarkiv
Det hemmelige netværk ORG bedrev en række skjulte aktiviteter; De førte blandt andet et omfattende ‘Landsforræderarkiv’, der blev kaldt ‘Den store hukommelse’. Heri blev personer, der havde talt positivt om indvandrere og flygtninge registreret. Medlemmer af organisationen stod også for både kampsport- og skydetræning.
ORG‘s vigtigste funktion var at agere en skyggeledelse, der påvirkede en lang række højreradikale organisationer herhjemme. Den Danske Forening, Dansk Front, Vederfølner, White Pride og Århus Mod Moskeen har alle været domineret eller ligefrem ledet af ORG-medlemmer. Det betød, at en række organisationer, der offentligt ikke samarbejdede, i virkeligheden blev drevet af en personkreds, der jævnligt koordinerede på kryds og tværs bag kulisserne. ORG’s folk var også aktive i f.eks. Trykkefrihedsselskabet og Danmarks Nationale Front, for blot at nævne nogle af de involverede grupper.
Søren Lind Jensen (yderst til venstre) ses her ved Nye Borgerliges årsmøde i 2016. Foto: Researchkollektivet Redox.
Niels-Christian Herholdt Braad er ikke den eneste fra ORG, der er involveret i Nye Borgerlige. Det samme er Jesper Nielsen, der var den øverste leder af ORG. Også Søren Lind Jensen er aktiv i Nye Borgerlige. Han gik internt i ORG undet navnet ‘Nestor’ og ifølge et internt dokument havde han “styr på Dansk Folkeparti og Århus mod Moskéen”.
Søren Lind Jensen sagde i forbindelse med et interview med Redox i 2016, at han blot var menigt medlem i ORG, samt at den hemmelige loge var lukket i årene op til afsløringen i 2011.
Du kan læse Redox’ rapport om ORG her.
Hverken Søren Lind Jensen, Jesper Nielsen, Niels-Christian Herholdt Braad eller Nye Borgerliges pressechef Lars Kaaber er vendt tilbage på Redox’ henvendelser.
","Tre personer, der alle var vigtige figurer i den højreradikale loge ORG, er i dag involveret i Nye Borgerlige. En af dem stiller op til Folketingsvalget.  I sommeren 2011 afslørede Politiken, baseret på research og dokumentation af Redox, at der i mere end tyve år havde eksisteret et hemmeligt højreradikalt netværk, der dominerede en række …
",Redox,['Nyheder']
0,658,https://redox.dk/nyheder/fra-3f-lager-til-nationalkonservativ-folkefest/,2016-02-26 20:23:21,2017-10-04 08:38:06,Fra 3F-lager til nationalkonservativ folkefest,"I løbet af det seneste årti er der vokset en ny, nationalkonservativ bevægelse frem i Danmark. Den ligger sig politisk lige til højre for Dansk Folkeparti. Bevægelsen er først og fremmest centreret om en række blogs på internettet, men har i løbet af de senere år taget skridtet ud i den virkelige verden. På en bestemt arbejdsplads i Århus har de nationalkonservative fået rigtigt godt fat.
Arbejdspladsen er dagligvaregiganten COOP’s lager i forstaden Hasselager. Her arbejder flere hundrede personer med at pakke varer til COOP’s butikker, der bl.a. tæller Kvickly, Fakta, Irma og SuperBrugsen. Lageret har en stærk 3F-afdeling, men medarbejderne står ikke helt samme sted som 3F-ledelsen. Ved et prøvevalg i juni stemte hele 54 procent af de 132 deltagere nemlig på Dansk Folkeparti.
“Jeg ved godt, at der er DF’ere på arbejdspladsen, men at det åbenbart er så mange, det er meget overraskende,” sagde fællestillidsmand Kai Jensen dengang til Dagbladet Arbejderen.
Den massive sejr til Dansk Folkeparti afspejler en udvikling på den store arbejdsplads, hvor højrefløjen har vundet terræn. Det viser sig også ved, at en række medarbejdere har samlet sig i en uformel medarbejderklub, der er tæt forbundet til den nationalkonservative bevægelse. En af dem var indtil for nylig Kim Møller, der har arbejdet på lageret i en årrække. Han har siden 2003 drevet bloggen Uriasposten, der spiller en central rolle i bevægelsen. Kim Møller stoppede på COOP-lageret ved årsskiftet 2015/16.
En stor gruppe medarbejdere på COOP-lageret har de seneste år deltaget i Mosbjerg Folkefest. ‘Folkefesten’ er en slags nationalkonservativ endagsfestival, der kombinerer prominente talere fra ind- og udland med flot natur og alkohol i byen Alken lige udenfor Skanderborg. Mosbjerg Folkefest er blevet stedet, hvor mange grene af den nationalkonservative og højreradikale bevægelse samles.
Kim Møller (t.v.) og Claus Roved (t.h.) fra COOP-klubben udenfor Mosbjerg Folkefest i juli 2015.
Medarbejdergruppen, der iflg. Redox’ oplysninger ikke har noget navn, tæller 10-15 personer og har eksisteret i mere end 11 år. I dens levetid har medlemmerne f.eks. besøgt en lang række højreorienterede politikere, som Mogens Glistrup (og senere hans datter Anne Marie), Pia Kjærsgaard, Søren Krarup, Jesper Langballe og Morten Messerschmidt samt Den Korte Avis’ redaktører Ralf Pittelkow og Karen Jespersen. Listen over udflugtsmål tæller også de tidligere socialdemokratiske ministre Anker Jørgensen og Thorkild Simonsen samt Niels Helveg Petersen (R) og Poul Schlüter (K).
Eksistensen af klubben bekræftes i et nummer af Dansk Folkeparti Århus’ lokale medlemsblad. Her skriver to af gruppens medlemmer, Michael Sørensen og Gunnar Kysch, således:
“Vi arbejder alle samme sted og er medlem af DF. En lille gruppe bestående af bl.a. Gunnar Kysch, Claus Roved og Flemming Rønø, er meget politisk interesseret og derfor har haft stor fornøjelse af, at tage på private besøg hos vores fremtrædende politikere fra forskellige partier og fået en god snak om landets politik og få vendt verdenssituationen – sådan lidt beskedent.”
De seneste år har en række folk i COOP-klubben nærmet sig den nationalkonservative bevægelse i yderkanten af og til højre for Dansk Folkeparti. Hele gruppens kerne deltog f.eks. ved Mosbjerg Folkefest i både 2014 og 2015 samt ved Uriaspostens 10-års jubilæumsfest i 2013. Flere i gruppen er samtidig medlemmer af Dansk Folkeparti.
En anden markant person i COOP-klubben er Flemming Rønø (t.v.), der også er fast deltager i Mosbjerg Folkefest. Han har ved flere lejligheder fulgt Kim Møller (t.h.) på fotojagt ved antiracistiske demonstrationer. Her ses de to ved en antifascistisk demonstration i Århus i februar 2010.
Den store fremmøde fra de COOP-ansatte ved Mosbjerg Folkefest er udtryk for en politisering af arbejdspladsen, der har stået på over flere år. Allerede tilbage i 2010 var medarbejderklubben nemlig involveret i i en hård kritik af fagforeningen 3F. Her skrev Claus Roved, der udover at arbejde på COOP-lageret er bestyrelsesmedlem i foreningen bag Mosbjerg Folkefest, på vegne af 50 kollegaer en kritik af 3F’s indblanding i partipolitik. Læserbrevet førte til at daværende 3F-formand Poul Erik Skov Christensen besøgte lageret, der har mere end 400 ansatte, for at diskutere problematikken. Her deltog blandt andet Kim Møller ifølge Fagbladet 3F i kritikken af fagforeningen.
Claus Roved fra COOP-klubben fortæller til Redox, at der ‘ikke er nogen venstreorienterede’ med i medarbejderklubben og at medlemmerne generelt er politisk på linje. Han fortæller også, at medlemmerne kender hinanden fra arbejdspladsen og fandt sammen, fordi de fandt ud af, at de “delte interesser”. Roved oplyser, at 10-15 ansatte på COOP-lageret i Hasselager deltager i Mosbjerg Folkefest. Han har selv deltaget i både 2013, 2014 og 2015, ligesom han er med til at arrangere Mosbjerg Folkefest i 2016. Han fortæller også til Redox, at han er medlem af Dansk Folkeparti.
Ifølge Redox’ oplysninger fortsætter klubben selvom Kim Møller er stoppet på COOP’s lager.
Kim Møller har ikke ønsket at udtale sig til Redox. Flemming Rønø har ikke svaret på Redox’ talrige henvendelser.
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
 
","I løbet af det seneste årti er der vokset en ny, nationalkonservativ bevægelse frem i Danmark. Den ligger sig politisk lige til højre for Dansk Folkeparti. Bevægelsen er først og fremmest centreret om en række blogs på internettet, men har i løbet af de senere år taget skridtet ud i den virkelige verden. På en …
",Redox,['Nyheder']
0,3083,https://redox.dk/nyheder/spidskandidat-fra-nye-borgerlige-har-taette-forbindelser-til-nazister/,2019-05-16 07:49:25,2019-05-17 15:09:41,Spidskandidat fra Nye Borgerlige har tætte forbindelser til nazister,"Som de fleste andre partier bruger Nye Borgerlige diverse sociale medier til at føre kampagne på, Nye Borgerlige er dog tilstede på platforme, hvor de færeste andre danske partier forsøger at komme i kontakt med deres vælgere. En af disse platforme er bl.a. den russiske udgave af Facebook, VK.com.
VK.com er de senere år blevet taget i brug af den yderste danske højrefløj, efter at mange af de aktive debattører har oplevet at få slettet indlæg samt at få karantæne fra Facebook, når deres kommentarer har overskredet platformens “fællesskabsregler”.
En af de Nye Borgerlige kandidater, der har taget den russiske platform i brug for at komme i kontakt med vælgerne er Ketil Wathne-Rasmussen, der er Nye Borgerliges københavnske spidskandidat, og som tidligere har profileret sig som LGBTQ+-kandidat og i den sammenhæng udtalt, at muslimsk indvandring er skyld i øget vold og homofobi.
Kigger man nærmere på hans forbindelser på platformen, er det ikke helt almindelige vælgere, som spidskandidaten er venner med.
Udover en lang række af centrale Nye Borgerlige-medlemmer består hans venneliste især af højreradikale aktivister, racister og nazister, bl.a. medlemmer af den antimuslimske organisation Stop Islamiseringen af Danmark.

Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.

Han er desuden venner med flere helt centrale danske medlemmer af Den Nordiske Modstandsbevægelse, der betegner sig selv som en “revolutionær nationalsocialistisk kamporganisation” , hvis medlemmer er berygtet for deres brug af vold, trusler og hærværk mod politiske modstandere og minoritetsgrupper. NMR bliver af eksperten Magnus Ranstorp fra den svenske Försvarshögskolan betegnet som en terrororganisation: “Det er definitivt en terrorgruppe. Dels hvad gælder ideologien; at de vil styrte demokratiet og indføre et nationalsocialistisk styre, dels at de har paramilitære aktiviteter og våbenlagre. Det bliver mest tydeligt efter hændelserne i Göteborg, hvor tre personer med koblinger til NMR ville sprænge en flygtningelejr i luften. De lever op til kravene for at være en terrorgruppe”, sagde Ranstorp til det svenske medie ETC i maj 2017.

NMR-medlemmerne bruger især VK til at sprede nazistisk propaganda, og flere af Ketil Wathne-Rasmussens venner går bestemt ikke stille med dørene. Nogen skilter ligefrem med deres nazistiske holdninger, som f.eks. VK-profilen Tim Olsen, der som profilbillede har Adolfs Hitlers bog Mein Kamf med forgyldte hagekors.
Blandt spidskandidatens 293 venner er også den højreradikale politiker Karsten Holt Larsen, som er kendt for at skrive hadefulde indlæg om jøder, der førte til en sigtelse for racisme.
Karsten Holt Larsen har også hyldet de fire gerningsmænd fra den meget omtalte brandbombesag fra Ry, der satte ild til en blot 16-årig afghansk dreng som helte og modstandsfolk.
Blandt spidskandidatens venner er både det ledende medlem i Den Nordiske Modstandsbevægelse, Jacob Andersen og profilen Tim Olsen, hvis profilbillede er Mein Kampff med et forgyldt hagekors på forsiden. Screenshot.
Svenske naziforbindelser
Det er dog ikke kun danske højreradikale, som Ketil Wathne-Rasmussen har kontakt til. Spidskandidaten har også forbindelse til flere prominente personer fra den raceideologiske bevægelse i Sverige heriblandt naziveteranen Björn Björkqvist og Holocaust-skeptikeren Ingrid Carlqvist.
Björn Björkqvist er en veteran i den svenske nazibevægelse. I 90’erne og 00’erne var han aktiv i Svensk Nationalsocialistisk Front (NSF), hvor han var var propagandachef og chefredaktør for organisationens blad “Den Svenske Nationalsocialisten”.
Efterfølgende blev han aktiv i NSF’s efterfølger, det nynazistiske Svenskarnas Parti, hvor han også bestred tillidsposter og var redaktør for partiets netavis.
Björkqvist der i dag er aktiv i den raceideologiske organisation Det Fria Sverige, er en lang række gange blevet idømt fængselsstraffe for brud på den svenske racismeparagraf, “Hetz Mot Folkgrupp”, for bl.a. en række antisemitiske udsagn.
På Ketil Wathne-Rasmussens venneliste optræder flere svenskere bl.a. Holocaust skeptikeren Ingrid Carlqvist, nazisten Björn Björkqvist og nazikunstneren Dan Park. Screenshot.
Ingrid Carlqvist er i dag også en central aktør i den raceideologiske bevægelse i Sverige, hvor hun er aktiv i partiet Alternativ För Sverige, der er et udbryderparti fra Sverigedemokraterna.
Hun startede sin højreradikale løbebane, da hun i 2012 dannede en svensk udgave af Trykkefrihedsselskabet. Samtidig tilsluttede hun sig den internationale CounterJihad-bevægelse, hvor hun især var aktiv i forskellige medieprojekter, bl.a. den dansk-svenske avis Dispatch International.
De efterfølgende år begyndte hun at udtrykke sig antisemitisk og positivt om Den Nordiske Modstandsbevægelse.
Senest i 2017 stod hun på Facebook frem som holocaust-skeptiker, hvor hun skrev: “Jeg opfordrer alle til at gennemgå beviserne for holocaust. De fleste er overbeviste om, at der findes tonsvis af beviser, men når man gennemgår det, så er det ikke længere så tydeligt. Tjek altid alting.” og fortsatte “Og det med seks millioner jøder. De officielle tal fra lejrene er blevet nedskrevet markant, alligevel er det seks millioner. Skal vi ikke tale om fakta på et tidspunkt?”.
Dette fik store dele af den internationale CounterJihad-bevægelse til at tage afstand fra hende og lægge hende på is.
I 2017 var hun med til at opstarte den raceideologiske organisation Det Fria Sverige, sammen med Björn Björkqvist og en række andre centrale svenske nazister, som hun igen forlod i august 2018.
Ketil Wathne-Rasmussen ses her i blå T-shirt, ved en demonstration for løsladelse af den britiske højreradikale aktivist Tommy Robinson i maj 2018. Overfor ham i hvid T-shirt og denimvest ses Ingrid Carlqvist. Foto: Redox.
Blandt Ketil Wathne-Rasmussens svenske forbindelser er også nazi-provokunstneren Dan Park, der flere gange er idømt fængselsstraffe for overtrædelse af den svenske racismelovgivning, og som tidligere har opsat dåser ved sygnagogen i Malmø med påskriften Zyklon-B, der var den giftgas, der blev brugt i de nazistiske udryddelseslejre. I 2018 deltog han i en demonstration til minde om de frivillige danske soldater i nazistiske Frikorps Danmark.
“Kan jeg ikke have siddende på mig”  
Redox ønskede at spørge Ketil Wathne-Rasmussen, hvorvidt han ser nogle uoverensstemmelser mellem hans kandidatur for Nye Borgerlige, hvor hans politiske profil blandt andet bygger på at være LGBTQ+ person og jøde samtidig med, han har kontakt til en lang række kendte nazister og antisemitter.

Ketil Wathne-Rasmussen fortæller til Redox at han ikke har brugt sin profil på VK.com i mere end et år, og at han accepterede alle venneanmodninger fra “revl og krat” uden at stille spørgsmålstegn ved det. Spidskandidaten forklarer overfor Redox, at han stoppede med at bruge VK, da der netop var meget “nazisme og sådan noget”, og at han ikke var “begejstret” for det. Ketil Wathne-Rasmussen siger endvidere
“Jeg kan prøve at finde ud af, hvad mit login er, så kan jeg gå ind og slette den.”
Om VK-venskabet med Ingrid Carlquist fortæller Ketil Wathne-Rasmussen, at han ikke kender hende personligt og mener, at hendes udtalelser om holocaust er “latterligt” og fortsætter “Det tager jeg afstand fra”.
Til sidst siger spidskandidaten til Redox “Jeg skal ikke relationeres til nogen som helst nazisympatisører eller holocaustbenægtere, fordi det er sygt. Det er både modbydeligt og usandt, hvad de siger, hvis de fornægter holocaust, det er jo absurd, det kan jeg ikke have siddende på mig”.
","Som de fleste andre partier bruger Nye Borgerlige diverse sociale medier til at føre kampagne på, Nye Borgerlige er dog tilstede på platforme, hvor de færeste andre danske partier forsøger at komme i kontakt med deres vælgere. En af disse platforme er bl.a. den russiske udgave af Facebook, VK.com. VK.com er de senere år blevet …
",Redox,['Nyheder']
0,2446,https://redox.dk/nyheder/hoejreradikale-kupper-mindedag-vil-marchere-paa-krystalnatten/,2018-10-04 08:42:09,2018-10-27 15:45:00,Højreradikale kupper mindedag – vil marchere på Krystalnatten,"I flere årtier har antiracistiske og antinazistiske grupper gennemført en demonstration den 9. november i København. Det er årsdagen for Krystalnatten, der fandt sted 9. november 1938 i Tyskland og blev et symbol på forfølgelsen af jøderne. Nazisterne angreb jødiske butikker og kirkegårde. Op mod 200 synagoger blev brændt ned.
I år er det 80 år siden at pogromerne startede. Den højreradikale organisation For Frihed bruger anledningen til at kuppe den årlige antinazistiske manifestation. De har nemlig booket Nytorv i det centrale København, hvor den antinazistiske demonstration har fundet sted igennem mange år, og indkaldt til deres egen demonstration. De bruger samme parole som den antinazistiske manifestation: “Aldrig mere Krystalnat”.
Det er tredje år i træk, at For Frihed går på gaden på årsdagen. I 2016 dukkede en håndfuld af deres medlemmer op og provokerede deltagere i den antinazistiske demonstration på Nytorv. I 2017 gennemførte de en uannonceret demonstration i det centrale København. I den forbindelse overfaldt et ledende medlem af For Frihed en fotograf fra Redox. Den historie kan du læse her.
Selvom For Frihed altså på papiret stiller sig solidarisk med det jødiske miljø, så er praksis en noget andet. Redox har igennem de seneste snart fire år dokumenteret hvordan der ved For Friheds demonstrationer er blevet heilet, blevet begået vold mod moddemonstranter og ikke mindst at kendte nazister og antisemitter tages imod med åbne arme ved For Friheds demonstrationer. Det kan du se eksempler på her, her og her.
","I flere årtier har antiracistiske og antinazistiske grupper gennemført en demonstration den 9. november i København. Det er årsdagen for Krystalnatten, der fandt sted 9. november 1938 i Tyskland og blev et symbol på forfølgelsen af jøderne. Nazisterne angreb jødiske butikker og kirkegårde. Op mod 200 synagoger blev brændt ned. I år er det 80 …
",Redox,['Nyheder']
0,674,https://redox.dk/nyheder/dokumentation-store-overlap-mellem-hoejreradikale-og-hefjendur/,2016-08-05 22:01:42,2022-07-12 23:04:53,Dokumentation: Store overlap mellem højreradikale og Hefjendur,"”Vi har igennem de seneste år oplevet, at flere fra det nationalistiske miljø har forsøgt at få indflydelse i det danske asamiljø. Det sker på meget forskellige måder. Nogle af dem taler meget om genetik og blodsbånd, mens andre har forsøgt at spænde asa-troen for en politisk vogn og kritisere det multikulturelle samfund og især islam. Det har mange i asamiljøet ikke brudt sig om, og de har derfor forladt Forn Sidr.”
Sådan sagde Trine Lindhardt Roux den 8. juni til Kristeligt Dagblad. Hun er tidligere medlem af bestyrelsen i Forn Sidr, der er hovedorganisation for de asatroende i Danmark.
Avisen har den seneste tid sat fokus på emnet og især den hastigt voksende gruppe Hefjendur. I den anledning bringer Redox her en gennemgang af nogle af de personoverlap, der findes mellem Hefjendur og den alleryderste højrefløj.
 
Philip Ørum der i Kristeligt Dagblad blev portræteret som Hefjendur-medlem ses her ved en nazimarch i Stockholm i december 2011 sammen med Danskernes Partis formand Daniel Carlsen. Ørum var bl.a. været aktiv i Danskernes Parti sammen med Thomas Harry Rungsted Heimer der også er fast tilknyttet Hefjendur.
 
Dorthe Muff Svendsen var omkring årtusindeskiftet en del af inderkernen i den danske nazibevægelse. Hun er i familie med en af Blood & Honours topfolk, Flemming Muff Christiansen. Dorthe Muff Svendsen ses her ved en nazimarch i tyske Neumünster i 2003. Hun er i dag en del af kredsen omkring Hefjendur.
 
Brian Kim Nielsen deltager jævnligt i Hefjendurs arrangementer. Her ses han da han sammen med højrefløjsgruppen Nationale Danskere besøger Jellingestenen i august 2007. Han flankeres af den vold- og voldtægtsdømte Marc Jordt (sort jakke og solbriller).
 
Henrik Westermann Søndergård er fast inventar ved Hefjendurs aktiviteter. Her ses han ved en Pegida/For Frihed-demonstration i København i oktober sidste år. Han har tidligere gået med i Dansk Fronts demonstrationer.

Michael Mørk bekræfter ligeledes overfor Redox, at han er medlem af Hefjendur, men frabeder sig at hverken gruppen eller ham selv bliver sat i forbindelse “med noget ekstremistisk”. Hverken Philip Ørum, Thomas Harry Rungsted Heimer, Dorthe Muff Svendsen, Brian Kim Nielsen eller Henrik Westermann Søndergård er vendt tilbage til Redox på trods af gentagne henvendelser.
Hefjendurs medstifter og talsmand Morten Tirrsøn Mathisen afviser overfor Redox, at Hefjendur skulle være politisk højreorienteret og tilføjer, at han ikke selv er bekendt med nogle medlemmer der er racister eller nazister.
","”Vi har igennem de seneste år oplevet, at flere fra det nationalistiske miljø har forsøgt at få indflydelse i det danske asamiljø. Det sker på meget forskellige måder. Nogle af dem taler meget om genetik og blodsbånd, mens andre har forsøgt at spænde asa-troen for en politisk vogn og kritisere det multikulturelle samfund og især …
",Redox,['Nyheder']
0,3693,https://redox.dk/nyheder/efter-branden-det-nye-frihedsmuseum-i-koebenhavn-er-et-besoeg-vaerd/,2020-08-09 19:40:22,2020-08-09 19:40:22,Efter branden: Det nye Frihedsmuseum i København er et besøg værd,"Natten til 28. april 2013 brændte Frihedsmuseet i København efter en påsat brand. Selvom et hårdtarbejdende brandvæsen og medarbejdere fra Frihedsmuseet nærmest mirakuløst formåede at redde hele museumssamlingen fra flammer og vand, ændrede det ikke på at Danmark ikke længere havde sit Frihedsmuseum.
Branden efterlod et ar i den kulturelle arv. Men det var ikke det hele. Branden startede også en heftig debat om formålet med et sådant museum. Det blev en debat, der også afspejlede, at besættelsen og dens aktører stadig er et kontroversielt emne. Det gamle Frihedsmuseum byggede i høj grad på modstandskampens veteraners ønske om, at museet skulle være en blanding mellem et klassisk museum og ikke mindst et slags mindested for ”Det kæmpende Danmark” i alle dets facetter.
En række historikere var dog mere opsatte på at lave et mere klassisk museum for alle aspekter af besættelsestiden. Syv år efter branden er Frihedsmuseet nu genåbnet. Redox har besøgt Frihedsmuseet for at se nærmere på, hvordan fortællingen om den nazistiske besættelse og ”Det kæmpende Danmarks” kamp folder sig ud efter genåbningen.
Mødet med det nye Frihedsmuseum
Historiens vingesus er det første, der rammer, når man ankommer til Churchillparken, hvor Frihedsmuseet har adresse. Udover det nærliggende Kastel og de historiske omgivelser, kan du allerede inden entréen til Frihedsmuseet se mindesmærket for de danske spaniensfrivillige og mindestenen for de danske kommunister, der mistede livet under besættelsen. Mindesmærket er nemlig direkte nabo til Frihedsmuseet. Stemningen er sat, inden du går under jorden til en ny museumsoplevelse.
Mindestenen for kommunisterne i den danske modstandsbevægelse foran det nye Frihedsmuseum. Foto: Redox
På pladsen foran museet slog det dog nærværende skribent, at Frihedsmuseet foran sin indgang mangler den legendariske hjemmelavede V3 kampvogn, som frihedskæmperne selv byggede og benyttede i befrielsesdagene i maj 1945. Den er i dag endt på Nationalmuseets magasin på flyvestation Værløse. En lidt trist skæbne for dette monument i frihedskampen.
Inden du går de to etager under jorden til udstillingerne, får du udleveret en såkaldt ”audioguide”. Guiden skal bruges til at scanne lyd til de forskellige dele af udstillingen. Ofte vil lyden være en personlig fortælling fra en relevant aktør. Modsat det gamle Frihedsmuseum, der primært blev udgjort af selve udstillingerne og den besøgendes læseevne, er det nye Frihedsmuseum bygget op omkring en mere fortællerbaseret fremstilling, som kustoden på museet forklarede.
Det virker fint, og de personlige fortællinger giver en ny dimension til museet og fortællingen om besættelsen. Noget af det første man kan lytte til er fortællingen om den tidligere spaniensfrivillige Karl Christensen, der fortæller om sine følelser den 9. april 1940. Igennem udstillingen følges både Karl Christensen og andre aktørers syn på besættelsen og kampen imod den, som begivenhederne skrider frem. Udover Karl Christensen møder du blandt andet en dansk nazist og modstandsmanden Jørgen Kieler fra Holger Danske.
Udstillingen er bygget kronologisk op og starter ved besættelsens indledning den 9. april 1940. Det kunne måske have gavnet forståelse af begivenhederne den 9. april, hvis udstillingen havde haft en mindre introduktion til, hvad der lå forud i 1930’ernes politiserede europæiske klima, men Frihedsmuseet har valgt at have et rimeligt stramt fokus på de ”fem forbandede år”.
Udstillingerne er generelt flotte og gode. De kommer vidt omkring og gaber over alt fra omfattende sabotagevirksomhed, våbennedkastninger, nazisternes virksomhed, samarbejdspolitikken, anti-kominternpagten, jødernes flugt, illegale blade og aviser, tortur, henrettelserne af modstandsfolk, augustoprøret i 1943 og folkestrejken i sommeren 1944.
Denne skribent kunne godt have brugt en lidt mere kritisk tilgang til delen om samarbejdspolitikken og dens konsekvenser, der blandt andet betød, at ca. 6000 danskere med den danske regerings velsignelse drog til Sovjetunionen for at bekæmpe ”jødebolsjevismen” i nazistisk uniform.
Udstillingen fortæller også om det danske naziparti DNSAP. Foto: Redox
Generelt lader det til, at Frihedsmuseet har skåret noget ned på mængden af udstillede effekter, men mange af de mere kendte udstillingsgenstande har dog overlevet flytningen fra gammelt til nyt museum. Det gælder f.eks. de tre triste henrettelsespæle fra Ryvangen i København bare for at nævne en af de genstande, der fortsat kan få det til at løbe koldt ned ad ryggen på den besøgende. Begivenhederne kommer tæt på.
På Frihedsmuseet kan du også selv prøve at aflytte telefonsamtaler, lave morsekoder, knække koder og trykke dit eget illegale blad. Det kan således anbefales at medbringe børn og helt unge mennesker. Der kan læres meget om besættelsen på en varieret og gennemtænkt måde.
Kommunisterne og Frihedsmuseet
Danmarks Kommunistiske Parti (DKP) har måske været den mest omdiskuterede enkeltgruppe i forbindelse med besættelsestidens historie. Debatten om kommunisternes rolle kan stadig vække voldsomme følelser, når historieforståelsen omkring besættelsen på den politiske højre- og venstrefløj krydser klinger. Det var derfor med spænding, jeg så frem til den del.
Frihedsmuseet anerkender kommunisternes indsats under besættelsen. Udstillingen viser kommunisternes og BOPA’s (Borgerlige Partisaner) omfattende sabotagevirksomhed, herunder den effektive industrisabotage, produktionen af illegale blade og meget andet fra kommunisternes illegale virksomhed.
Kommunisterne var den største enkeltstående kraft i den danske modstandskamp, og det afspejles faktisk fint i udstillingen. Det er dog heldigvis heller ikke bare ukritisk. DKP’s forhold til Sovjetunionen og den kommunistiske verdensbevægelse behandles kritisk og holdes op imod, hvad det betød for partiets ageren under besættelsen, og hvilken rolle partiets tætte bånd til Sovjetunionen spillede i forhold til partiets rolle i modstandskampen. Det er helt fair med nødvendig og kritisk tilgang.
Enkelte steder bliver fremstillingen dog lidt forsimplet og tendentiøs. Der kan f.eks. noget bramfrit læses at kommunisterne under besættelsen ”… følger retningslinjer fra Moskva”. Det er unægtelig rigtigt, at DKP lyttede til, hvad der kom fra ”Moskva”, men under besættelsen var der længere perioder, hvor partiet slet ikke havde direkte kontakt til ”Moskva” på grund af krigsomstændighederne i Danmark og Sovjetunionen. Teksten virker derfor som en noget tendentiøs udlægning af, hvor DKP og dets aktivisters ordrer kom fra i denne periode af partiets historie. At forklare kompliceret stof i korte tekster er ikke nemt, og selvom Frihedsmuseet forsøger, kunne der godt strammes en anelse op her.
Kommunistloven, der grundlovsstridigt forbød al kommunistisk virksomhed i Danmark, og som et enigt Folketing vedtog den 22. august 1941, bliver behandlet kritisk, selvom der altid kunne tilføjes flere ting til fortællingen. Alt i alt slipper Frihedsmuseet udmærket fra den svære opgave at formidle kommunisternes rolle på godt og ondt – også selvom der kan mangle lidt nuancer.
Besøg Frihedsmuseet
Frihedsmuseet er en god oplevelse, som er visuelt flot og kommer vidt omkring de forskellige aspekter af besættelsen og frihedskampen også selvom der visse steder kunne ønskes en knap så simpel tekst. Udstillingerne formår også at fortælle den personlige historie midt i det store krigsdrama.
Samlet set er Frihedsmuseet klart et besøg værd. Især de yngre generationer skylder sig selv at besøge museet, men også folk med interesse i besættelsestidens historie kan med fordel besøge det nye Frihedsmuseum, og selvom der måske ikke kommer en masse ny viden for kendere af besættelsestidens historie, vil du som minimum få en fin museumsoplevelse, hvor der med succes er tænkt i nye formidlingsbaner.
Når du besøger Frihedsmuseet, så sørg for at have god tid. Frihedsmuseet fortæller selv, at et gennemsnitsbesøg tager to timer. Det er et minimum. Du kan sagtens fordybe dig længere end to timer, og har du kun kortere tid, så vent til en anden dag.
Debatten om formål og indhold på Frihedsmuseet endte efter denne skribents opfattelse som en slags kompromis. Der er lyttet til de gamle frihedskæmpere og deres ønsker. Du kan stadig komme tæt på ”Det kæmpende Danmark” og få indblik i illegal og farlig modstandskamp, men det også lykkedes at lukke den mere omsiggribende fremstilling af hele besættelsen lidt mere ind på museet.
Køb billetter og besøg museet online her.
","Natten til 28. april 2013 brændte Frihedsmuseet i København efter en påsat brand. Selvom et hårdtarbejdende brandvæsen og medarbejdere fra Frihedsmuseet nærmest mirakuløst formåede at redde hele museumssamlingen fra flammer og vand, ændrede det ikke på at Danmark ikke længere havde sit Frihedsmuseum. Branden efterlod et ar i den kulturelle arv. Men det var ikke …
",Redox,['Nyheder']
0,3781,https://redox.dk/nyheder/koranafbraender-for-retten-i-koelvandet-paa-konflikter/,2020-10-19 22:51:19,2020-11-29 15:20:34,Koranafbrænder for retten i kølvandet på konflikter,"Den 21. oktober lægger retten på Frederiksberg lokaler til en voldssag. Her er Lars Theilade, der stod bag Stram Kurs’ første koranafbrændinger, tiltalt for vold mod en sikkerhedsvagt i Carlsberg Byen.
Retsmødet finder sted kort efter Theilade er blevet politianmeldt i en anden sag. I sidste uge stod han selv frem på Youtube og fortalte, at han var blevet anmeldt for trusler. Det er sket i forbindelse med bispevalget i Helsingør, hvor han havde kastet sig ind i kandidaten Asser Skudes kampagne.
I forbindelse med et delvist digitalt valgmøde havde Theilade indsendt et spørgsmål til kandidaterne, som arrangøren havde omformuleret til Theilades store utilfredshed. På Youtube læser han selv den email op, som nu har fået ham politianmeldt. Her lyder det blandt andet:
“Det er forbudt at give dig en røvfuld, men en dag risikerer du at støde ind i en voksen med væsentligt mindre tålmodighed med din egoistiske karrierefremmende islamforelskede selviscenesættelse end jeg.”
Theilade tror dog ikke selv, at det bliver til en sag:
“Politiet kommer ikke til at tage anmeldelsen alvorligt, for den er baseret på løgne,” skriver han til Redox.
Utallige konflikter i 2020
Voldssagen og trusselssagen er bare et lille udsnit af de konflikter Rasmus Paludans tidligere højre hånd har været involveret i i år.
Siden foråret har en veritabel angrebskrig raset blandt personer, der de seneste år har spillet vigtige roller på den yderste højrefløj i Danmark. I facebookopslag og Youtube-videoer har de stridende parter hånet, ydmyget og tilsvinet hinanden i en grad, som sjældent har været set før. Beskyldningerne handler blandt andet om overgreb, voldtægt og pædofili.
Konflikten startede i marts, da Lars Theilade blev uvenner med den tidligere PET-agent Morten Storm. Siden steg konfliktniveauet i takt med temperaturen henover sommeren.
I det ene ringhjørne stod Lars Theilade. Han var en af Rasmus Paludans nærmeste allierede, da Stram Kurs voksede frem. Ved organisationens første offentlige koranafbrændinger var det Theilade, der stod for selve antændingen af bøgerne. Han opnåede stor anerkendelse og respekt for sine handlinger i brede højreradikale kredse, fordi han stod offentligt frem med ansigt, når han satte ild til bogen.
På den anden side af konflikterne stod flere af Lars Theilades tidligere allierede på den yderste højrefløj. Den vigtigste figur er den tidligere islamist og PET-agent Morten Storm Rasmussen, der siden han i 2012 stod frem i Jyllands-Posten og fortalte om sit dobbeltliv, i højere og højere grad har nærmet sig den yderste højrefløj, hvor han er blevet modtaget som en helt.
På hans side i konflikten står Jesper Ravn, der sammen med Storm og Theilade var en del af foreningen Nordic Patriots.
I første omgang var de nu stridende parter organiseret sammen, men de blev uvenner og indledte i stedet en krig i kommentarfeltet på Facebook, direkte beskeder og hånende videoer på videoplatformene Youtube og Bitchute. Det startede i marts i år.
At referere hele konflikten er alt for omfattende. Redox’ kortlægning tæller utallige screenshots af beskeder, afskrifter af videoer og kopier af kommentarspor, hvor de stridende parter håner og tilsviner hinanden. Udover ukvemsord kom der også meget konkrete beskyldninger frem.
I en video, der blev uploadet på videotjenesten Bitchute af brugeren ‘the-infidel’, blev en lydoptagelse af Lars Theilade offentliggjort. Heri talte Theilade henvendt til Jesper Ravn om Morten Storm.
Han sagde han blandt andet:
“..Al-Qaeda-fedtklumpens bedrifter som muslim.. og alle de der overfaldsvoldtægter han har lavet.”
I offentliggjorte screenshots fra private chats mellem Lars Theilade og henholdsvis Morten Storm og Jesper Ravn fremgår det, at den tidligere PET-meddeler og hans ven beskyldte Lars Theilade for at have “sexkrænket” (deres formulering, red.) en navngiven kvinde. De beskyldte også Theilade for pædofili.
Theilade beskyldte den anden vej rundt Morten Storm for at “sex-udnytte” (deres formulering, red.) den samme navngivne kvinde.
Konflikten mellem Morten Storm og Lars Theilade eskalerede til at Morten Storm, ifølge Lars Theilade, udfordrede Theilade til slagsmål. Theilade lagde efterfølgende en video online, hvor han havde filmet sig selv, der stod i Søndermarken i København, bevæbnet med et brædt, og ventede på Morten Storm, der aldrig dukkede op.
Ifølge Theilade selv meldte Morten Storm ham i stedet til politiet for trusler.
“Piller på pigerne”
I forlængelse af konflikten mellem Theilade og Storm blandede Carsten Thrane sig flere gange i en tråd på Theilades facebookprofil. Her bad han Theilade om at slette sine opslag og lagde afstand til ham.
Thrane er et kendt ansigt i den nationalkonservative bevægelse. Han tog initiativ til den første Pegida-demonstration i København i januar 2015 og har siden da deltaget i blandt andet For Frihed-demonstrationer, men også en række andre arrangementer på den yderste højrefløj. Selvom Thrane og Theilade en overgang var venner, så røg de altså i klinch med hinanden, og det eskalerede, da Lars Theilade i maj offentliggjorde en video med titlen ‘Carsten Thrane’ på Youtube.
Her fortalte Lars Theilade om en episode, der fandt sted i Theilades egen lejlighed, hvor en ung kvinde, som Theilade er venner med, var på besøg samtidig med Carsten Thrane:
“Der går i hvert fald rygter, historier, om at han piller meget på pigerne. Og jeg ved at en juridisk rådgiver (navnet udeladt, red.) har hjulpet Carsten Thrane med en retssag mod én i salsa-miljøet, der fik ham bortvist fra nogle fester, fordi han efter sigende skulle have pillet på pigerne. Jeg kan kun fortælle én ting, allersidste gang, nu har jeg smidt Carsten Thrane ud af min lejlighed og han kommer aldrig ind i min lejlighed igen, fordi han opfører sig dårligt. (…) Sidst hun (den unge kvinde, red.) var her havde jeg inviteret Carsten Thrane (…) til et selskab, hvor Carsten Thrane simpelthen sad og pillede ved den muslimske pige hele aftenen. Blev ved og ved og ved og ved, og hun ser også godt ud, så det forstår man måske godt. Men det var så pinligt – det var bare pinligt og det var underligt, og jeg blev nød til at sende hende en undskyldning bagefter, fordi det var simpelthen for ulækkert. Så det er hvad jeg ved om, hvad han piller på piger.”
Carsten Thrane var ikke den eneste, der offentligt vendte sig mod Theilade efter konflikten mellem Theilade og Morten Storm.
Også den tidligere Danish Defence League-talsperson Andre Eiby, der i marts i år blev dømt for at røve en Matas-butik i København med 1620 kroner som udbytte, gik i krig med Theilade under forårets konflikt:
“Du har jo meldt dig ud af Stram Kurs, det er det eneste positive der er at sige om dig, du er mentalt syg i skallen, og karma vil ramme dig hårdt og ubarmhjertigt som den narcissistiske løgner du har vist dig at være,” skrev han på Facebook.
André Eiby afgik i juni ved døden i en alder af 52 år.
Morderens sjæleven
Theilade har også lagt sig ud med Cammilla Kürstein. Den unge kvinde blev landskendt, da hun sidste år stod frem i BT og fortalte om sit forhold til morderen Peter Madsen. Hun har flere gange deltaget i Stram Kurs’ demonstrationer.
Carsten Thrane (t.v.) og Cammilla Kürstein ved Stram Kurs’ 1. maj-arrangement i Fælledparken i København i år.
Kürstein selv har publiceret en personlig korrespondance, hvor Theilade sender hende flere aggressive beskeder. Her kalder han hende blandt andet for ‘ludertrunte’ og ‘skøge-trunte’. I en kommentar til korrespondancen skriver hun, at Theilade er “helt væk”
Cammilla Kürstein skriver til Redox:
“Carsten (Thrane, red.) og jeg er venner. Vi mødes sjældent, når der er festlig begivenhed, da han er en humørspreder. Så vi er nærmere kun bekendte for hinanden. Jeg har ikke kontakt med Lars Theilade og tager afstand fra deres konflikt, da jeg ikke er en del af den og ikke ønsker at blande mig.“
Også Rasmus Paludan har, efter Theilade flere gange har kritiseret ham offentligt, lagt afstand til sin tidligere trofaste koranafbrænder. 12. maj i år skrev han således på Facebook:
“Vi har jo samme problemer som alle nystartede partier: tosser, som er blevet smidt ud andre steder, prøver lykken hos os. Jeg har sagt offentligt i en podcast for et par uger siden, at Theilade ikke kommer tilbage til SK. Han har jo også svinet mig offentligt med løgne.”
Theilade: Storm truede mig
Lars Theilade siger til Redox, at han selv meldte sig ud af Stram Kurs og ikke ved om han er blevet ekskluderet.
Om episoden i Søndermarken siger han:
“Grunden til at jeg stod med et brædt var, at Morten Storm dagen inden havde skrevet, at der ville komme nogle krigsveteraner og tage mig med. Så dét der brædt var i tilfælde af, at der kom en hel flok.”
Han fortæller også, at han i samme omgang er blevet sigtet og senere tiltalt for trusler mod netop Morten Storm.
Lars Theilade siger også, at han ikke har beskyldt Morten Storm for overfaldsvoldtægter:
“Jeg siger det ikke. Jeg spørger om det. Han har været været muslimsk kriger, og muslimske krigere begår overfaldsvoldtægter, og jeg spørger derfor om Storm også har gjort dette.”
Forelagt Morten Storms beskyldninger om at Lars Theilade har ‘sexkrænket’ en kvinde siger Theilade:
“Han siger mange ting. Han er en sjov dreng, han skyder med spredehagl, blandt andet løgne. Det er en af hans mange løgne. Generelt klynker Morten Storm meget.”
Redox har forelagt oplysningerne for Morten Storm, der i en email skriver:
“Tror Lars og jeg har fået afklaret vores personlige konflikt og blev enige om det gik over stregen. Har tilgivet Lars, han, ligesom jeg, har haft en dårlig periode i sit liv, men håber han får det bedre og kommer videre i livet. Han er tilgivet!”
Han afviser samtidig at tilhøre den yderste højrefløj og skriver til Redox:
“Synes både højre og venstrefløjen er til at lukke op og skide i. Begge hadfulde og racistiske, noget jeg heldigvis ikke kan stå inde for. Jeg har kæmpet for verdenfred, imod uretfærdighed, undertrykkelse og imod racisme, mere end du nogensinde har gjort og måske aldrig vil gøre. Forskellen mellem mig og jer, er jeg virkelig tror og kæmper for friheden, også din frihed til at bære anderledes og fordømmende. Dig og dine burde skamme jer, I kæmper for had, jeg for universal kærlighed. Skulle jeg støtte op om et parti i DK, ville det nok være JFK21.”
Thrane benægter
Redox har forelagt Lars Theilades beskyldninger for Carsten Thrane. Han siger, at Theilades udtalelser ikke har noget på sig:
“Jeg har ikke nogen konflikt med Lars Theilade. Jeg er venner med alle i salsa-miljøet og jeg har ikke nogen retssager mod nogen i salsamiljøet.”

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Thrane siger til Redox, at Lars Theilades Youtube-video om at Carsten Thrane “piller på piger” blev fjernet: “Videoen er slettet, fordi den var usandfærdig og ikke overholdt Googles regler.”
Thrane har ikke ønsket at svare på Lars Theilades påstande fra videoen.
Tidligere i oktober lagde Lars Theilade en ny video på Youtube, hvor Carsten Thrane er filmet, mens han danser. Titlen på videoen var ‘Salsa-mytomanen fra Søborg’.
Carsten Thrane har ikke ønsket at kommentere på videoen.
","Den 21. oktober lægger retten på Frederiksberg lokaler til en voldssag. Her er Lars Theilade, der stod bag Stram Kurs’ første koranafbrændinger, tiltalt for vold mod en sikkerhedsvagt i Carlsberg Byen. Retsmødet finder sted kort efter Theilade er blevet politianmeldt i en anden sag. I sidste uge stod han selv frem på Youtube og fortalte, …
",Redox,['Nyheder']
0,623,https://redox.dk/nyheder/1-divisions-nazister-smidt-ud-af-stadion/,2014-05-03 19:25:00,2017-10-20 11:56:25,1. divisions-nazister smidt ud af stadion,"Lørdag eftermiddag spillede de to 1. divisionshold i herrefodbold Brønshøj Boldklub og Silkeborg I.F mod hinanden i den københavnske forstad Tingbjerg. En lille gruppe Silkeborg-fans lavede heilhilsner og søgte konfrontation med Brønshøj-supporterne efter kampen. Brønshøj er kendt for at være en gammel arbejderklub, hvis fans er hjemmehørende på den politiske venstrefløj. Det fik derfor en stor del af hjemmebanepublikummet til at spærre øjnene ekstra op, da en lille gruppe tilrejsende Silkeborgfans med nazisympatier i starten af anden halvleg opsatte et banner med den den nazistiske parole”Good Night Left Side” , sammen med symboler der opfordrede til vold mod venstreorienterede personer.
I følge flere Brønshøj-fans, som Redox har talt med, kontaktede hjemmebanepublikummet stadionvagter med opfordringer om at fjerne banneret. Vagterne ignorede henvendelserne og nazisterne pillede kort tid efter banneret ned på eget initiativ.
Den lille gruppe af Silkeborg-fans, der stod bag banner ophængningen, er en del af den uofficielle fangruppering Stoltheden, der har til formål at skabe stemning til Silkeborg I.F’s kampe, blandt andet ved hjælp af tifo’er. En af de centrale medlemmer af Stoltheden er Nick Schwabach, der er tidligere medlem af AGF’s nazistiske hooligangruppe White Pride. Med i Silkeborg-gruppen i dag var også en nazist, der i en årrække har været aktiv i Dansk Front og Danmarks Nationale Front, samt en mand, der flere gange er set som en del af White Pride.
Da kampen, der endte 0-2 i Silkeborgs favør, var blevet fløjtet af, skulle både utilfredse Brønshøj-fans og nazistiske Silkeborg-fans ud ad samme port. Her opstod der tumult og slagsmål mellem en gruppe antinazistiske Brønshøj-fans og den lille gruppe nazister. Nazisterne råbte “sieg heil,” lavede heilhilsner ligesom de råbte nazislagordet “antifa – ha ha ha”. De endte dog med at tabe slagsmålet og blev smidt ud af stadion af Brønshøjs fans, der råbte antiracistiske slagord. Silkeborg-nazisterne fortsatte heil-hilsnerne på parkeringspladserne mens de gik ombord i bussen. Ubekræftede informationer lyder, at to fra Silkeborg-gruppen af politiet fik sigtelser efter tumultet.
Nick Schwabach havde her til aften ikke lyst til at udtale sig til Redox.
Se hvordan det gik da nazisterne blev smidt ud fra stadion her.
","Lørdag eftermiddag spillede de to 1. divisionshold i herrefodbold Brønshøj Boldklub og Silkeborg I.F mod hinanden i den københavnske forstad Tingbjerg. En lille gruppe Silkeborg-fans lavede heilhilsner og søgte konfrontation med Brønshøj-supporterne efter kampen. Brønshøj er kendt for at være en gammel arbejderklub, hvis fans er hjemmehørende på den politiske venstrefløj. Det fik derfor en …
",Redox,['Nyheder']
0,2743,https://redox.dk/nyheder/generation-identitaer-i-vaekst/,2019-02-28 11:01:12,2019-02-28 14:55:07,Generation Identitær i vækst,"1. maj sidste år annoncerede den danske organisation Identitær, at de skiftede navn til Generation Identitær. Ved samme lejlighed fik de nyt logo. Forandringen skyldtes, at Generation Identitær (GI), var blevet optaget i det europæiske netværk af samme navn. 
Navneskiftet blev også en markering af, at GI nu har lykkedes med at etablere sig som en aktør på den yderste højrefløj i Danmark. Først og fremmest på de sociale medier nyder GI opbakning fra brede dele af højrefløjen og organisationens symbolske aktioner får stor opmærksomhed på især Facebook. Samtidig har Generation Identitær fået en lokalafdeling i Århus, styrket sit internationale samarbejde samt øget propagandaspredningen i gadebilledet i de større byer. Men selvom organisationen er meget synlig på nettet består den dog kun af omkring 20 kerneaktivister.

En af de nyere aktivister, Sigfred Agerbo Jensen, ses her under en af Generation Identitærs aktioner i København i november 2018. Foto: Kristoffer Trolle, Creative Commons.
På gaden i København
Generation Identitærs primære fæste er København. Hovedparten af organisationens medlemmer bor i hovedstaden og det er også der, de fleste aktioner gennemføres. Selvom der løbende kommer nye medlemmer til, så er det stadig samme kerne af aktivister, der driver GI, som da gruppen startede op, og medlemstilvæksten i hovedstaden har trods alt været begrænset.
En af Generation Identitærs meget synlige aktiviteter er en kontinuerlig tilstedeværelse i det københavnske gadebillede. Det seneste år er antallet af dokumenterede klistermærkeopsætninger steget meget kraftigt og der går stort set ikke en dag uden at medlemmer eller sympatisører sætter klistermærker op rundt i hovedstadens centrale bydele.
Meget af Generation Identitærs aktivitet handler om terrorangreb, som de forsøger at associere med islam og indvandring. Så sent som 15. februar var organisationen på gaden på fireårsdagen for Omar El-Husseins angreb på Krudttønden på Østerbro og synagogen i Krystalgade i det centrale København. I december lavede de en mini-mindemanifestation for ofrene ved terrorangrebet i Strasbourg, ligesom de har opsat skilte ved terrorsikringen i Roskilde og har markeret det formodede terrordrab på en dansk og en norsk kvinde i Marokko.



Fra venstre mod højre: Aurelija Aniulyte, Lauritz Møllegaard Bjerre, Emil Hasle Bergstrøm, Jeppe Veibel Jensen, Emil Naundrup Vester, Sebastian Nielsen og Rasmus Houman under en aktion ved julemarkedet på Højbro Plads i det centrale København. Foto: Kristoffer Trolle, Creative Commons.


Derudover har organisationen taget del i en kampagne mod byggeri af nye moskéer i Roskilde og Holbæk. De har aktioneret i begge byer, og især i Holbæk drev de henover sensommeren en kontinuerlig kampagne for at forhindre byggeriet af en ny moské. Det endte med at grunden i stedet blev solgt til anden side, hvorfor moskéen ikke blev til noget. Desuden har medlemmer af Generation Identitær deltaget i demonstrationer for løsladelse af den engelske højreradikale aktivist Stephen Yaxley-Lennon, der i offentligheden er kendt under dæknavnet Tommy Robinson.
Universitære identitære
En af de markante udviklinger i organisationen er, at Generation Identitær nu har etableret en selvstændig lokalafdeling i Aarhus. Det sker med base på Aarhus Universitet, hvor flere af de lokale medlemmer har sin daglige gang. 
Men det er ikke kun på universitetet, at den nyfascistiske organisation slår sine folder. Afdelingen har flere gange aktioneret omkring gågaden. Det var blandt andet en banneraktion fra netop Generation Identitær den centrale Skt. Clemens Bro, der bidrog til at udbrede modstanden mod FN’s migrationspagt i mange racistiske personkredse på Facebook.
Central i afdelingen er også Jonas Zuscke, der ifølge Redox’ oplysninger sidder i Generation Identitærs centrale ledelse. Selvom han ikke er bosat i byen, så er den teologistuderende fredericianer qua sin alder og sin rolle som en af bevægelsens ideologer en af de ledende figurer i Aarhus-afdelingen. I efteråret blev han iøvrigt valgt ind i det nationalkonservative parti Dansk Samlings hovedbestyrelse.


I midten ses to af de centrale aarhusianske aktivister James Hewitt (i lukket skjorte) og Nicola Strandgaard (i sort). Foto: Kristoffer Trolle, Creative Commons.

Jetsettere
Skal man pege på én ting, der for alvor har ændret sig i Generation Identitær, så er det samarbejdet med de andre lande i GI-netværket i Vesteuropa.  Den danske gren af Generation Identitær har det seneste år haft travlt med at rejse ud og netværke i den internationale bevægelse. Allerede inden deres formelle optagelse i den internationale organisation var de på besøg hos moderorganisationen i Frankrig. De deltog i en stor aktion for at for forhindre flygtninge i at komme ind i Europa via alperne, havde besøg af lederen af den tyske GI-afdeling Identitäre Bewegung og deltog i engelske Generation Identitys stortopslåede konference i april sidste år.
Siden navneskiftet fra Identitær til Generation Identitær og den formelle optagelse i den tværeuropæiske organisation har de blandt andet deltaget i en demonstration i Østrig og bevægelsens internationale sommerlejr i Frankrig. Desuden var repræsentanter fra den danske afdeling i Marrakech i Marokko for at protestere mod FN’s migrationspagt.
Næste skridt
Set udefra er Generation Identitær godt etableret i Danmark. Bevægelsen har, trods sin nyfascistiske og racebiologiske ideologi, fået opbakning fra store dele af højrefløjen fra Nye Borgerlige og udad. De har etableret sig i landets to største byer og har en fast aktivistkerne, der efterhånden har opbygget en del erfaringer. Samtidig er der gang i både basisaktivismen med klistermærker på lygtepælene, ligesom propagandaarbejdet med korte aktionsvideoer på sociale medier stadig nyder stor spredning.
For Generation Identitær gælder det nu om at holde gryden i kog. Hvis formlen med symbolske aktioner, der først og fremmest gennemføres for at få spredning på facebook, skal forblive succesfuld, så skal kreativiteten holdes i live. Aktivisterne skal blive ved med at synes, at aktioner, der er overstået på ti minutter, er sjove og meningsfulde at gennemføre. Samtidig bliver det centralt at se, om Generation Identitær har den organisatoriske kapacitet til at hjælpe nye, unge aktivister i gang med at skabe lokalafdelinger i mindre byer. Selvom Generation Identitærs første år har været en perlerække af succeser, så kræver fortsat fremgang, at de tør tænke større.
Redox har kontaktet både Generation Identitær og de omtalte medlemmer adskillige gange med henblik på at interviewe dem. Ingen af dem har svaret på vores henvendelser.

","1. maj sidste år annoncerede den danske organisation Identitær, at de skiftede navn til Generation Identitær. Ved samme lejlighed fik de nyt logo. Forandringen skyldtes, at Generation Identitær (GI), var blevet optaget i det europæiske netværk af samme navn.  Navneskiftet blev også en markering af, at GI nu har lykkedes med at etablere sig som …
",Redox,['Nyheder']
0,635,https://redox.dk/nyheder/baggrund-counterjihad-fra-cyberspace-til-bevaegelse/,2014-07-02 15:00:00,2018-11-07 12:59:25,BAGGRUND: Counterjihad – fra cyberspace til bevægelse,"Den internationale counterjihad-bevægelse startede i midten af 00’erne som et netværk bestående af antimuslimske organisationer, blogs og enkeltpersoner. Betegnelsen counterjihad er bevægelsens eget prædikat, men bruges generelt til at beskrive en bestemt del af den antimuslimske bevægelse.
I Danmark kan organisationer som Trykkefrihedsselskabet, Stop Islamiseringen Af Danmark og Danish Defence League regnes for en del af bevægelsen sammen med blogs på internettet som Uriasposten. Bevægelsen er dog endnu forholdsvis uformelt og personbaseret, og de nævnte grupper har ikke nødvendigvis et åbent samarbejde med hinanden.
Counterjihad-bevægelsens ideologi bunder i en kulturorienteret opfattelse af islam som en totalitær politisk ideologi frem for en religion, hvis formål det er at ”islamisere” den vestlige verden gennem masse indvandring og dermed omstyrte den såkaldt vestlige kultur.
Læs mere om counterjihad-bevægelsen hos britiske Hope Not Hate her.
Mobiliseringsforsøg IRL
I slutningen af 00’erne begyndte bevægelsen at afholde de såkaldte counterjihad-topmøder, hvor bevægelsens mest indflydelsesrige medlemmer deltog for at diskutere bevægelsens udvikling. Men topmøderne, hvoraf et enkelt blev holdt i København, fungerede kun som samling for de ledende medlemmer af bevægelsen, og bevægelsen formåede ikke at mobiliserer dens menige støtter.
I 2009 dannedes den britiske organisation, English Defence League, der tilsluttede sig counterjihad-bevægelsen og i løbet af kort tid vandt stor tilslutning til deres demonstrationer i England. Dette var første gang, at en organisation inden for counterjihad-bevægelsen med succes formåede at trække folk væk fra deres computerskærme og ud på gaden til politiske møder.
Derfor forsøgte bevægelsen at kopiere den britiske succes ved i 2010 at lancere et europæisk initiativ, European Defence League. Det skete med en demonstration i Amsterdam, men lanceringen blev dog ikke den succes, man havde håbet på. Kun 34 deltagere fandt vej til demonstrationen.
EDL-demonstrationen i Århus
Et par år senere forsøgte bevægelsen at relancere European Defence League med en stort anlagt demonstration i Århus i marts 2012 arrangeret af bl.a. Danish Defence League, den danske søsterorganisation til English Defence League.
Mere end 300 personer deltog i European Defence Leagues demonstration i Århus 31. marts 2012. (Foto: Redox)
Se flere fotos fra demonstrationen her.
Til demonstrationen kørte bevægelsen sine helt store trækplastre i stilling, og programmet bød bl.a. på taler fra English Defence Leagues daværende leder, Tommy Robinson, fra Anders Gravers fra Stop Islamiseringen af Danmark og Gate of Vienna-bloggeren, Elisabeth Sabaditsch Wolf.
Elisabeth Sabaditsch Wolf og medarrangøren af demonstrationen, den tidligere folketings- og europaparlamentskandidat for Dansk Folkeparti, Henrik Ræder Clausen, måtte dog kort før demonstrationen begge trække sig. Det kom nemlig frem, at de danske arrangører fra Danish Defence League havde opfordret nazister fra Danmarks Nationale Front til at deltage.
På trods af dette deltog Alain Wagner fra counterjihad-organisationen, International Civil Liberties Alliance, i demonstrationen, hvor han talte for deltagerne.
Mødesteder for bloggere og læsere
Demonstrationen i Århus blev altså ikke en ubetinget succes for counterjihad-bevægelsen, men trods alt en større succes end i Amsterdam, da der deltog over 300 personer. Bevægelsen fortsatte gennem 2012 med at afholde mindre demonstrationer i Skandinavien med prominente talere fra bevægelsen som lokkemad. Det lykkedes dog aldrig at trække bevægelsen menige støtter væk fra computerskærmene og ud på gaden.
Bevægelsen har siden droppet idéen med at mobilisere deres støtter ved hjælp af demonstrationer. De seneste år har lukkede arrangementer for bloggerne og Trykkefrihedsselskabets debatmøder i stedet udgjort de fysiske mødesteder for den danske del af bevægelsen. Det har dog især været de indflydelsesrige medlemmer og ledende lag i bevægelsen, der har været inviteret, og man har ikke i særlig høj grad formået at inkludere de menige støtter.
Det er i denne sammenhæng, at den danske counterjihad-bevægelses seneste initiativ, sommertræffet Mosbjerg Folkefest, skal ses. Her mødes en række bloggere og meningsdannere fra den yderste højrefløj til et åbent arrangement for alle interesserede.
Læs om Mosbjerg Folkefest her.
","Den internationale counterjihad-bevægelse startede i midten af 00’erne som et netværk bestående af antimuslimske organisationer, blogs og enkeltpersoner. Betegnelsen counterjihad er bevægelsens eget prædikat, men bruges generelt til at beskrive en bestemt del af den antimuslimske bevægelse. I Danmark kan organisationer som Trykkefrihedsselskabet, Stop Islamiseringen Af Danmark og Danish Defence League regnes for en del …
",Redox,['Nyheder']
0,2885,https://redox.dk/nyheder/analyse-loerdagens-hemmelige-nazimarch-var-praecis-hvad-vi-kan-forvente-af-nmr/,2019-04-09 11:36:44,2020-10-05 23:04:56,Analyse: Lørdagens hemmelige nazimarch var præcis hvad vi kan forvente af NMR,"TV2 publicerede lørdag et kort videoklip fra Kultorvet i det centrale København. I sekvensen ses en stor gruppe nazister fra Nordiska Motståndsrörelsen (NMR) marchere ind på pladsen, der er en del af hovedstadens gamle bykerne. På videoen ser man, at tilfældige borgere bliver forskrækkede og begynder at løbe væk, da nazisterne støder sammen med politiet.
Det er første gang, at NMR marcherer på den måde i Danmark. Som vi tidligere har omtalt, har bevægelsen flere gange de seneste to år gennemført mindre aktioner, hvor de i grupper på ti-tolv personer har taget opstilling i gågader eller på pladser i mindre byer rundt om i landet. Den danske afdeling har også flere gange deltaget i bevægelsens marcher rundt om i de andre nordiske lande.
Men 70 nazister, de fleste i bevægelsens uniform, igennem det centrale København på en solrig lørdag eftermiddag. Dét er ikke sket før.

Hvem er NMR?
NMR er en nordisk naziorganisation, der har lokalafdelinger i Sverige, Danmark, Norge og Finland. Bevægelsen er den mest voldsberedte i Norden og har stået bag en lang række angreb på personer, der ikke passer ind i deres verdensbillede. Du kan læse vores portræt af den svenske moderorganisation her. Vi har også skrevet om etableringen af den danske afdeling her.

NMR i Danmark er ikke en stor organisation. Til lørdagens demonstration var færre end 15 af deltagerne danskere. Hovedparten var svenskere, derudover var en lille delegation fra Norge også på besøg.
At gennemføre hemmelige lynmarcher igennem storbyer er en af fast del af NMR’s praksis. Både i Göteborg og Stockholm har de tidligere gjort det, det samme gælder i Norge. Modellen er den samme hver gang: Organisationens kerneaktivister får i god tid inden besked om marchen. De kører i biler fra alle dele af landet, samles på en togstation udenfor storbyen. Herfra tager de i samlet flok toget til en central bydel, hvor de typisk mødes af politiet, der enten har fået nys om marchen på forhånd eller bliver tilkaldt af borgere, der støder på nazisterne. Ofte forsøger nazisterne at presse sig igennem politiets kæder, hvilket resulterer i tumult og anholdelser, men ikke reelle gadekampe. Når politiet har situationen under kontrol eskorteres nazisterne efter en kort march til toget, hvorefter de forlader byen.
På den måde kan nazisterne markere sig i storbyer, hvor den antifascistiske bevægelse traditionelt står stærkt, og hvor en forhåndsvarslet march ville påkalde sig moddemonstrationer og -aktioner. Det giver en følelse af succes, at man kan marchere i byer, hvor andre højreradikale eller nazistiske grupper tidligere har oplevet store fiaskoer, når deres marcher er blevet blokeret eller ligefrem jaget ud af byen.
NMR efter indmarchen på Kultorvet. (Foto: Privat)
For den danske afdeling er marchen på en måde at vise resten af den danske højrefløj, at de er blevet en faktor at regne med. At de er velorganiserede nok til at planlægge og gennemføre en sådan march uden at blive afsløret på forhånd. Men samtidig blev marchen også en understregning af, at den danske afdeling er ekstremt afhængige de svenske storebrødre. At politiet til Ekstra Bladet sagde, at marchen bestod af “cirka 70-75 svenske nynazister” er ikke bare meget tæt på sandt, men også en våd klud i hovedet på den danske afdeling.
For det, der skulle have været markeringen af, at NMR nu har etableret sig endegyldigt i Danmark og er blevet accepteret som ligeværdig part i den nordiske organisation, blev i stedet en understregning af, at bevægelsen i Danmark er så lille, at de ikke kan gennemføre en demonstration i hovedstaden uden at svenskerne stiller op. At NMR trods lang tids planlægning ikke kan samle mere end tre bilfulde medlemmer fra hele Danmark, bliver i stedet en bekræftelse af, at organisationen stadig meget lille.
Når det er sagt, så er weekendens march også et tegn på, at situationen på den yderste højrefløj løbende ændrer sig. Selvom NMR endnu er for svage til at stå på egne ben, så har de ambitionen og viljen. De kommende år vil vise, om de også kan opbygge styrken.
","TV2 publicerede lørdag et kort videoklip fra Kultorvet i det centrale København. I sekvensen ses en stor gruppe nazister fra Nordiska Motståndsrörelsen (NMR) marchere ind på pladsen, der er en del af hovedstadens gamle bykerne. På videoen ser man, at tilfældige borgere bliver forskrækkede og begynder at løbe væk, da nazisterne støder sammen med politiet. …
",Redox,['Nyheder']
0,4547,https://redox.dk/nyheder/he-is-convicted-of-violence-and-praises-terrorist-organisation-danish-nazi-now-wears-ukrainian-uniform/,2022-07-15 00:55:01,2022-12-28 23:04:08,He is convicted of violence and praises terrorist organisation – Danish Nazi now wears Ukrainian uniform,"Tuesday evening Danmarks Nationale Front [Denmark’s National Front, ed.] published a Facebook post consisting of a string of pictures showing known Nazi, Jesper Krogh Sørensen, armed and in military uniform. He is with a number of other soldiers. The accompanying text reads:
“DNF’s man in Ukraine, Jesper ‘Kalle’ Krogh, writes from the front: “I was in the legion for the first weeks, where we attacked vehicles. Five days out, two days at home. I and four other right-nationalists from USA, Canada and Poland among others are practising self-defense and urban warfare. Now I have returned to Ukraine, after a short leave in Denmark, and am preparing for a large offensive in the south” DNF wishes good luck in the fight against Putin’s invading army.”
Jesper ‘Kalle’ Krogh Sørensen is a veteran of the Danish Nazi movement. Since the 90’s he has been part of the violent community of Nazi skinheads in Copenhagen, with some longer breaks in activity.
Clad in a blue bomber jacket and carrying a swastika flag, Jesper Krogh Sørensen is here seen standing behind the Nazi leader Jonni Hansen at the Rudolf Hess-march in Kolding 2007 organised by DNSB [Danish National Socialist Movement, ed.]. Foto: Redox
Through his private accounts on Facebook and Instagram, Jesper Krogh Sørensen has shared pictures and videos of himself several times in the last few months wearing military uniform and wielding firearms.
In early June he wrote on Facebook: “I am here as a volunteer, training Ukrainian soldiers.” In videos on the same platform he is seen participating in exercises with about thirty other uniformed men, all armed with automatic firearms. In a video on Instagram dated 7th of June it appears that the group is in or around Lviv, western Ukraine.
In an Instagram-post from Monday this week he writes: “On the way to meet up with my brothers. Ukraine is preparing an offensive. So first we hammer the animals with a lot of bombs and rockets. Then we move in and clean the cities. House to house. Street to street. No prisoners.” [For the sake of readability, the editor has corrected a number of spelling errors in the original post.]
It has not yet been possible to verify the group’s whereabouts with an independent third party.
Veteran of the Nazi movement
Jesper Krogh Sørensen has been active in the Danish Nazi movement since the 90’s. He was part of a group of skinhead Nazis in Københavns Sydvestkvarter [south-western district of Copenhagen, ed.] and is known in his community as ‘Kalle’.
Throughout the 2000’s, he was a familiar face at Nazi gatherings in Scandinavia. He took part in the DNSB-organised memorial march for the top member of the Nazi Party, Rudolf Hess, in the town of Kolding in 2007; and the year after in Lund, Sweden, for the traditional Nazi march in memory of King Karl XII of Sweden. For the latter, he was a part of Danmarks Nationale Front’s formal delegation, which he has been a part of since then. The organisation has had periods of inactivity, but when they started becoming active again in 2013-2014 Jesper Krogh Sørensen was a driving force.
In that period, he and other old Nazi skinheads were involved in several attacks on anti-racists around the public space Mozarts Plads in the Sydhavn district of Copenhagen.
At the same time the Nazi organisation Blood & Honour was re-established in Denmark, which Jesper Krogh Sørensen also took part in. On social media, he has repeatedly praised the armed wing of Blood & Honour, the terrorist organisation Combat 18, which was responsible for a number of letter bombs in northern Europe in the 90’s, including in Denmark.
Jesper Krogh Sørensen has been convicted multiple times of violence and possession of weapons. In 2017, he was convicted of taking part in an incident where he and another Nazi were part of a fight with others who were present at Mozarts Plads. In that incident the victim was stabbed with a knife and hit in the head with a bicycle lock. Jesper Krogh Sørensen and the other Nazi were held in custody and later convicted in the case.







Vi har i dette galleri samlet en række billeder som dokumentation til artiklen. Vi gør opmærksom på, at der kan være tale om eksplicit racistiske, homofobiske, nazistisk og voldsforherligende budskaber på billederne.
Vi har i dette galleri samlet en række billeder som dokumentation til artiklen. Vi gør opmærksom på at der kan være tale om eksplisit racistiske, homofobiske, nazistisk og voldsforherligende budskaber på billederne.







I 2017 poserede Jesper Krogh Sørensen i en trøje med teksten ""Danmark C18"". Foto: Privat.
I 2017 poserede Jesper Krogh Sørensen i en trøje med teksten ""Danmark C18"". Foto: Privat.







I 2018 deler Jesper Krogh Sørensen følgende billed på Facebook. Screenshot.
I 2018 deler Jesper Krogh Sørensen følgende billed på Facebook. Screenshot.







I 2018 deler Jesper Krogh Sørensen dette billede på Facebook sammen med en hyldest til Combat 18. Screenshot.
I 2018 deler Jesper Krogh Sørensen dette billede på Facebook sammen med en hyldest til Combat 18. Screenshot.







I 2016 deler Jesper Krogh Sørensen følgende opslag på Facebook. Screenshot.
I 2016 deler Jesper Krogh Sørensen følgende opslag på Facebook. Screenshot.











Prev
 1of6
Next



On the side of Ukraine
The Danish right wing has been torn on the question of whether to support Ukraine or Russia since the latter’s invasion of the former. Danmarks Nationale Front had close connections to Russian Nazis in the late 2000’s, but DNF have nurtured a relationship to Ukrainian Nazis since the Euromaidan-revolution in 2014.
In April of this year DNF held a protest in support of Ukraine, in Viborg. The protest gathered less than 10 participants. Around the same time the organisation announced that they had donated money to the far-right militia AZOV, which has since been integrated in the Ukrainian military.
First confirmed Nazi in uniform
Jesper Krogh Sørensen is not the first far-right Dane to take part in solidarity with Ukraine since the Russian invasion in March. As Redox has covered earlier, Lars Grønbæk Larsen has been involved in transporting refugees and Information has written that a former member of Danskernes Parti travelled abroad with ambitions of joining the resistance.
It is, however, the first time it has been confirmed that an organised Danish Nazi is in uniform, in Ukraine.
Jesper Krogh Sørensen and Danmarks Nationale Front have not responded to Redox’ inquiries.
","Tuesday evening Danmarks Nationale Front [Denmark’s National Front, ed.] published a Facebook post consisting of a string of pictures showing known Nazi, Jesper Krogh Sørensen, armed and in military uniform. He is with a number of other soldiers. The accompanying text reads: “DNF’s man in Ukraine, Jesper ‘Kalle’ Krogh, writes from the front: “I was …
",Redox,['Nyheder']
0,662,https://redox.dk/nyheder/den-ekstreme-ekstremismeforsker/,2016-03-14 09:28:26,2017-10-20 11:31:18,Den ekstreme ekstremismeforsker,"Pressenævnet har givet Jacob Christiansen Senholt ret til genmæle
De seneste år har Jacob Christiansen Senholt ved en række lejligheder fungeret som ekspertkilde i medier, der beskrev den yderste højrefløj.
Forskeren har udtalt sig i blandt andet Information, Jyllands-Posten, DR’s kanaler, Kristeligt Dagblad, Radio 24syv, TV2 og Berlingske om f.eks. English Defence League, Pegida og Danskernes Parti. Han har desuden forelæst på Folkeuniversitetet i Århus om samme emne.
Men samtidig har han igennem ti år selv været en del af den alleryderste højrefløj herhjemme, noget han har forsøgt at skjule med både hættetrøjer og juridiske trusler. Her er historien om den ekstreme ekstremismeforsker.
“Vor race”
Jacob Christiansen Senholt startede sine aktiviteter på højrefløjen i den lille gruppe Dansk Hedensk Front, der primært eksisterede på nettet i første halvdel af nullerne. Gruppen var datterorganisation til Allgermanische Heidnische Front, der udsprang af Norsk Udemokratisk Hedensk Front. Den norske gruppe blev kendt i offentligheden, da stifteren Varg Vikernes, blev dømt for mord på en metalmusiker samt brandstiftelse på flere kirker.
10. juni 2006 gennemførte Dansk Front den største højreradikale demonstration i mange år. Lige over 150 danske nynazister og racister samledes i Svendborg. Jacob Christiansen Senholt ses her yderst til venstre i sort hættetrøje. (Foto:Redox)
Redox kan afsløre Jacob Christiansen Senholts aktiviteter på baggrund af internt materiale fra blandt andet det nynazistiske netværk Dansk Front, som han havde berøring med. Heri fortæller Senholt til et ledende medlem af Dansk Front, at han var med til at starte Dansk Hedensk Front.
På sin hjemmeside beskrev Dansk Hedensk Front blandt andet det politiske udgangspunkt således: “Vi værner om VOR race, andre racers velstand eller undergang interesserer os ikke.” Fremhævningen af ordet ‘vor’ er Dansk Hedensk Fronts egen.
Den århusianske højborg
Efter Dansk Hedensk Front, der blev nedlagt i midten af nullerne, nærmede Jacob Christiansen Senholt sig i 2006 i stedet det nynazistiske Dansk Front, der på det tidspunkt var den ubestridt største og stærkeste organisation på den yderste højrefløj. Senholt forsøgte i flere omgange at blive clearet, den interne betegnelse for organisationens sikkerhedsgodkendelse.
Han dukkede også op, da Dansk Front demonstrerede i Svendborg i både april og juni 2006. Ved den første demonstration var han blot passiv tilskuer, da en stor gruppe venstreradikale havde besat Dansk Fronts mødeplads. Ved juni-demonstrationen, der endte med at være den største samling af danske højreradikale demonstranter siden Anden Verdenskrig, deltog han i manifestationen side om side med voldsdømte hooligans fra White Pride, terrorhyldende Blood & Honour-støtter og medlemmer af nazipartiet DNSB. Han holdt sig under hele demonstrationen i baggrunden og skjulte sig trods den bagende varme i en mørk hættetrøje.
Året efter, i juni 2007, deltog han i Den Danske Forenings grundlovsmøde ved Borum Eshøj lidt udenfor Århus. Her bar han en trøje med livsrunen, også kaldet algiz-runen, der hyppigt bruges i nazistiske kredse. Livsrunen bruges dog også blandt ikke racistiske asetro.
Jacob Christiansen Senholt (med sort hættetrøje og korslagte arme) ved Den Danske Forenings grundlovsmøde udenfor Århus i 2007. Han er flankeret af Den Danske Forenings Tomas Kierstein (ternet skjorte) og Mads Andersen fra Dansk Front (mørkeblå trøje og korslagte arme). (Foto: Redox)
Den svenske forbindelse
Samtidig med at han havde berøring med Dansk Front blev Jacob Christiansen Senholt en del af den grynende ‘identitære’ højreradikale bevægelse, der i midten af nullerne voksede sig stærk i Sverige. Med udgangspunkt i forlaget Nordiska Förlaget opbyggede intellektuelle nyfascister og højreradikale en ‘parallel’ bevægelse i Sverige. På den tid var det nemlig de klassiske nynazister omkring netværket Info14, der dominerede den svenske scene, blandt andet ved hjælp af de store Salem-marcher.
Miljøet omkring Nordiska Förlaget var domineret af mere belæste personer, og fik hurtigt succes. Med blog-portalen Motpol og det store debatforum Nordisk.nu skabte de en digital infrastruktur, der i de kommende år kom til at rumme aktivister fra alle dele af den skandinaviske højrefløj.
Jacob Christiansen Senholt var aktiv under brugernavnet ‘NordiskFrihed’ fra start og havde via forummet kontakt med en lang række personer fra den yderste højrefløj. Det afslører lækket materiale fra forummet. Han havde på grund af sit nære forhold til folkene bag Nordisk.nu rolle som ‘supermoderator’ på siden.
I 2005 var han med til at starte forlaget Integral Tradition Publishing, der udgav bøger af centrale forfattere fra den ‘identitære’ strømning. I 2010 blev forlaget indlemmet under Arktos, der er arvtageren til Nordiska Förlaget. Trods navneskiftet står de samme ledende svenske fascister bag. Senholt sad i Arktos’ bestyrelse frem til december 2011.
Forskerexit
Jacob Christiansen Senholt i offentlighedens søgelys, da han var en af de forskere, der skulle hjælpe SFI med deres omfattende forsøg på at kortlægge ‘ekstremisme’ i Danmark. Projektet blev kritiseret fra flere sider, og det samme gjorde Senholts involvering. Det endte med, at han trak sig.
SFI har siden da nægtet at udtale sig om involveringen af Jacob Christiansen Senholt.
Sagen blev omtalt af både Modkraft og Projekt Antifa. Begge medier er efterfølgende blevet truet med juridiske repressalier af Jacob Christiansen Senholt, hvis de ikke fjernede historierne.
Fra Hedensk Front til folkefest
Senest Redox’ har dokumenteret ekstremismeforskerens tilstedeværelse på den yderste højrefløj var ved Mosbjerg Folkefest i juli 2014. Her deltog han i den nationalkonservative pendant til Folkemødet lidt udenfor Skanderborg.
Jacob Christiansen Senholt ankommer til Mosbjerg Folkefest i 2014. (Foto: Redox)
Udover bloggere og kommentatorer fra den nationalkonservative bevægelse deltog også kendte ansigtet fra Den Danske Forening, Dansk Front, White Pride og ORG.
Flere kilder på både Aarhus Universitet og andre dele af forskningsverdenen oplyser til Redox, at ved flere lejligheder har været intern uro på Aarhus Universitet, når Jacob Senholts engagement på den yderste højrefløj har været til diskussion.
Jacob Christiansen Senholt har ikke ønsket at medvirke i artiklen. 
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
 
","Pressenævnet har givet Jacob Christiansen Senholt ret til genmæle De seneste år har Jacob Christiansen Senholt ved en række lejligheder fungeret som ekspertkilde i medier, der beskrev den yderste højrefløj. Forskeren har udtalt sig i blandt andet Information, Jyllands-Posten, DR’s kanaler, Kristeligt Dagblad, Radio 24syv, TV2 og Berlingske om f.eks. English Defence League, Pegida og …
",Redox,['Nyheder']
0,4639,https://redox.dk/nyheder/skandinaviske-hoejreekstremister-splittet-om-ukraine/,2022-12-29 00:01:34,2022-12-29 11:44:10,Skandinaviske højreekstremister splittet om Ukraine,"Optøjerne i Ukraine i 2013-2014, Ruslands ulovlige annektering af Krim og den nuværende krig har gennem otte år skabt konflikter og splittelse i den skandinaviske nazibevægelse. I slutningen af 2013 bryder voldsomme optøjer ud i Ukrianes hovedstad Kyiv, de centreres om den centrale Maidan-plads og bliver hurtigt døbt Euromaiden-opstanden. I foråret 2014 fortsætter opstanden og leder til at den daværende pro-russiske præsident Janokovich bliver afsat og flygter til Rusland. Flere af de centrale aktører i opstanden er højreradikale organisationer, heriblandt det nynazistiske parti Svoboda og den højreradikale gruppe Rightsector.


Artiklen er skrevet til og tidligere bragt i en tysk udgave i Antifascische InfoBlatt 135 / 2.2022.
Vi bringer nu artiklen i en dansk udgave, efter vi har fået flere forespørgsler om emnet det fra vores læsere.

I den efterfølgende krig i det østlige Ukraine mellem pro-russiske seperatister og Ukraine var der tilrejsende skandinaviske nazister på begge sider, blandt andet i den fascistiske ukrainske milits Azov.
Konflikterne i 2014
Opstanden i Ukraine fangede den skandinaviske nazibevægelses opmærksomhed. Især blandt persongalleriet omkring det hedengangne Danskernes Parti med Daniel Carlsen i spidsen og søsterpartiet Svenskarnas Parti (SvP), der i forvejen havde tætte kontakter til det ukrainske naziparti Svoboda. Begge partier sendte endda delegationer til Kyiv for at støtte Svoboda og Daniel Carlsen turnerede Europa rundt og talte til fordel for Svoboda, Ukraine og hvad han kaldte for en “nationalistisk revolution”.
I 2013 deltog Svobodas parlamentsmedlem Andriy Illenko i Danskernes Partis landsmøde på Fyn, som officiel repræsentant for partiet. Han ses her yderst til venstre ved siden af Danskernes Partis leder, Daniel Carlsen. Foto: Redox.
Men det var ikke alle i den europæiske nazibevægelse, der bakkede op om den ukrainske revolution. Både det tyske naziparti NPD, de britiske fascister i BNP og Den Nordiske Modstandsbevægelse (NMR), der på det tidspunkt hed Den Svenske Modstandsbevægelse, støttede den afsatte præsident og de pro-russiske seperatister.
I sommeren 2014 gik NMR og andre svenske nazister ud med en offentlig kritik af SvP’s samarbejde med Svoboda, hvori de kritiserede dem for at være styret af en ‘jødisk magtelite’. Samme sommer annoncerede SvP at de efter samarbejdsvanskeligheder havde besluttet sig for at stoppe samarbejdet med Svoboda. Efter den hændelse har hverken Svenskarnas Parti eller Danskernes Parti talt offentligt om Ukraine.
Den officielle afslutning af samarbejdet skete samtidig med at SvP-medlemmet Andreas Carlsson gemte sig for for svensk politi hos nationalister i Ukraine.
Andreas Carlsson var på flugt fra det svenske politi, sigtet for grov vold og fire gange drabsforsøg i forbindelse med at han havde været involveret i en konfrontation med en gruppe antifascister den 8. marts i Malmö. Carlsson blev dømt i første retsintans, men senere frikendt i anden retsinstans (kaldet Hovretten). Tidligere i marts samme år var Carlsson en del af SvP’s delegation der besøgte Svoboda i Ukraine. Turens program bestod blandt andet af at feje gader og lave mad, mens deltagerne desuden modtog træning i knivkamp.
Soldater i Ukraines Azov-bataljon flager med hagekors, NATO’s logo og bataljonens eget flag, mens to soldater heiler. Foto: Heltsumani/CC BY-SA 4.0/Wikimedia Commons
SvP-medlemmet Mikael Skilt forlod partiet i forbindelse med konflikten, da han havde tilsluttet sig den nazistiske ukrainske milits Azov. Skilt var uddannet snigskytte i det svenske militær, men brugte nu sine kompetencer til at uddanne den nazistiske milits’ medlemmer i våbenbrug, samtidig med at han også selv tog del i kamphandlingerne.
Carlsson var dog ikke den eneste svenske nazist der brugte konflikten til at søge tilflugt fra politiet. Flere NMR-medlemmer har i årenes løb taget del i kampene i konflikten – dog på den pro-russiske side. Sidste år kunne det svenske medie Expo fortælle at NMR-medlemmet Simon Arnamo, der i ti år har været efterlyst for drab, også havde deltaget i kampene og ifølge flere kilder skulle være omkommet i forbindelse med disse.
Når man så spoler tiden frem til i dag, er sårene og splittelserne i den skandinaviske nazibevægelse endnu ikke helet, og den russiske invasion af Ukraine har ikke gjort det bedre.
I dag er både Svenskarnas Parti og Danskernes Parti nedlagt, mens Den Svenske Modstandsbevægelse har skiftet navn til Den Nordiske Modstandsbevægelse. Mange af de tidligere ledende og centrale medlemmer af SvP er i dag aktive i organisationen Det Fria Sverige (DFS), der kan anses som en arvtager til Svenskarnas Parti. DFS kalder sig selv for en interesseorganisation for svenskere, med et raceideologisk og radikalt nationalistisk politisk grundlag. Organisationen driver i dag et nationalistisk forsamlingshus i landsbyen Älgarås.
I forbindelse med Ruslands invassion af Ukraine var de gamle SvP-folk ikke sene til at genoptage deres ukrainske solidaritetsarbejde, denne gang i DFS. De organiserede hjælpeindsatser og indsamlinger til det de selv kalder for ”rigtige flygtninge”.
I midten af april i år bringer den svenske avis Göteborgs-Posten en reportage om et DFS-medlem og hans venner der er rejst til Ukraine for at hjælpe nødstedte. Hvad man dog ikke kan læse i avisen er, at vennegruppen udelukkende består af organiserede fascister, der har baggrund i NMR og SvP. Et af de tidligere SvP-medlemmer, der nu er blevet aktiv i DFS, er Andreas Carlsson, der også deltog på denne rejse til Ukraine.
Andreas Carlson ses her yderst til højre under Det Fria Sveriges rejse til Ukraine i april 2022. Foto: Privat.
Mens de gamle SvP-medlemmer i dag fortsætter deres solidaritet med Ukraine i DFS, så har NMR faktisk ændret mere på deres indstilling. Tidligere har deres svenske medlemmer kæmpet mod den ukrainske hær på de pro-russiske separatisters side, men i dag er naziorganisationens støtte til Rusland ikke lige så udtalt.
Den danske højrefløjs syn på krigen i Ukraine
Den Nordiske Modstandsbevægelse står i dag meget alene på den yderste højrefløj med sin kritik af Ukraine og slet skjulte støtte til Rusland, ikke kun i skandinavien, men især i Danmark. Indtil for få år siden så man hvordan der under den danske PEGIDA-bevægelses demonstrationer blev vist støtte til Rusland og flaget med russiske flag, ligesom Nye Borgerliges kandidater har påpeget at de anser muslimer i Danmark som en større trussel end Ruslands invasionskrige. Marie Krarup har stort set stået alene med sin støtte til Rusland på den parlamentariske højrefløj, en støtte der i følge hendes egne udtalelser endte med at koste hende sit medlemsskab af Dansk Folkeparti.
Derudover ses Ruslandsstøtten på højrefløjen stort set kun i konspiratoriske kredse og i NMR, men selv blandt NMRs danske medlemmer er der stor uenighed om, hvem man bør støtte i krigen og hvem der er de gode og de onde.
Solidariteten med Ukraine er dog meget udbredt på den yderste del af den danske højrefløj, ligesom den er i resten af det danske samfund. Samtidig har de danske medier kastet sig over en intens dækning af krigen i Ukraine, men især også hvad danskerne gør for at hjælpe civile ukrainere i forbindelse med krigen. Flere gange har danske medier også bragt historier om danske højreradikales aktiviteter, hvor de enten aktivt har fravalgt at deklarere deltagernes politiske baggrunde eller har valgt at nedtone dem kraftigt.
Det skete bl.a. i forbindelse med, at en kvinde stod frem i Ekstra Bladet og fortalte om at hun havde tænkt sig at melde sig til den ukrainske hær. Hvad Ekstra Bladet dog ikke fortalte var at kvinden har en lang baggrund på den yderste højrefløj, hvor hun har været aktiv i både den danske og svenske PEGIDA-bevægelse, været medlem af Danskernes Parti og nu er aktiv i Nye Borgerlige.
Da Information små to uger senere bragte en reportage fra kvindens tur til Ukraine blev hendes tilknytning til højrefløjen nævnt i en enkelt sætning.
Blandt danske højreradikale, der de seneste mange år har harceleret mod flygtninge, har krigen i Ukraine været en skelsættende begivenhed. Flere enkeltpersoner og organisationer har kastet sig ind i solidaritetsarbejdet med ukrainske flygtninge.
I begyndelsen af marts i år medvirkede Lars Grønbæk Larsen i Aftenshowet og fortalte om, at han ledte efter danskere der ønskede, at drage til Ukraine for at kæmpe mod Rusland og at han selv ville køre de frivillige soldater til Ukraine. Han forklarede desuden at den eneste grund til at han ikke selv meldte sig til den ukrainske hær var, at han er far til fire, og i stedet ville han fylde bilen med ukrainske flygtninge og køre dem til Danmark.
Hvad Aftenshowet ikke fortalte, var at Lars Grønbæk Larsen, gennem de sidste 20 år har været en af de mest centrale og ledende højreradikale aktivister i Danmark. Noget som Aftenshowet var bevidst om, men som de valgte ikke at fortælle, da de ikke mente at det var relevant. Den beslutning medførte en del kritik, og Aftenshowets redaktion måtte efterfølgende gå ud og undskylde deres beslutning.
Aftenshowet besluttede desuden at droppe planerne om at følge Lars Grønbæk Larsens tur til Ukraine, hvilket de ellers havde planlagt. I stedet valgte DR Dokumentar at følge den højreradikale aktivist’ tur til Ukriane, hvilket er blevet til programmet “Flugten fra Ukraine” der havde premiere i midten af maj. Her kommer Lars Grønbæk Larsen selv ind på hans bevæggrunde for at tage turen. Som han beskriver:  “Jeg føler et vidst værdifællesskab med dem og jeg føler at det er mine naboer og selvfølgelig skal jeg hjælpe dem.”
Lars Grønbæk Larsen (med megafon) ved De National-Liberale og Dansk Fronts fælles demonstration i Svendborg i juni 2006. Foto: Redox
Om hans egen baggrund siger han “Jeg har en politisk fortid som talsmand for det nogen vil kalde det meget højreorienterede Danmark.” og fortsætter “Det ligger år tilbage nu, men det gør det jo sådan set bare ekstra finurligt at man nu skal ned og ligefrem hente flygtninge, når det egentlig har været en noget anden dagsorden man har stået for.”
Læs mere om Lars Grønbæk Larsens historie på den yderste højrefløj.
Den nyfascistiske organisation Generation Identitær har også kastet sig ind i flygtningesolidaritetsarbejdet på trods af at de i fem år har arbejdet for få strammet den danske udlændinge og flygtninge politik.
I starten af marts drog en delegation til Budapest, hvor de sammen med identitære aktivister fra Ungarn, Tyskland og Frankrig delte mad og andre fornødenheder ud til de ukrainske flygtninge i byen. Men at Generation Identitærs pludselige støtte til flygtninge kun gælder dem der flygter fra Ukraine understregede de selv da de i maj aktionerede for et totalt asylstop i Danmark. I deres egen artikel om deres aktion skriver de “I Generation Identitær mener vi, at et totalt asylstop for alle andre end de fordrevne ukrainere, som vi i øjeblikket hjælper, er nødvendigt.”
En anden dansk højreradikal organisation der har overrasket med deres udmeldinger om krigen i Ukraine er kammeratskabsgruppen Danmarks Nationale Front (DNF), der igennem mange år har haft tætte kontakter til den ukrainske nazibevægelse, som de regelmæssigt har besøgt, men også haft på besøg i Danmark.
Danmarks Nationale Front demonstrerede den 9. april 2022 foran Viborg Domkirke til støtte for Ukraine. Foto: Redox.
DNF valgte efter næsten tre års inaktivitet at indkalde til demonstration mod Ruslands invasion af Ukraine, på årsdagen for Nazitysklands besættelse af Danmark 9. april, i den jyske by Viborg.
Viborg er en af de danske byer der har modtaget mange ukrainske flygtninge og noget kunne tyde på at DNF aktivt gik efter at få herboende eller flygtende ukrainere til at deltage. I hvert fald var demonstrations indkaldelsen på Facebook både skrevet på dansk og ukrainsk og lød “Ukrainians, we invite you to join the demonstration on Saturday, April 9, against Putin’s war for expansion in Ukraine.”
Dette skabte en del lokal røre, og Viborg Byråd gik bl.a. ud med en samlet opfordring til at ikke at deltage i demonstrationen. Det lykkedes da heller ikke de danske nazister at mobilisere nogen ukrainere til deres demonstration, og deltagerskaren bestod kun af en lille håndfuld kendte højreradikale.
I juli kunne Redox desuden berette om at DNF-medlemmet Jesper Krogh Sørensen var rejst til det krigshergede land og var trukket i den ukrainske uniform. Han poserede bl.a. på sociale medier iført denne uniform og bevæbnet med automatvåben.
Ifølge Redox’ oplysninger er Jesper Krogh Sørensen nu vendt tilbage til Danmark.
","Optøjerne i Ukraine i 2013-2014, Ruslands ulovlige annektering af Krim og den nuværende krig har gennem otte år skabt konflikter og splittelse i den skandinaviske nazibevægelse. I slutningen af 2013 bryder voldsomme optøjer ud i Ukrianes hovedstad Kyiv, de centreres om den centrale Maidan-plads og bliver hurtigt døbt Euromaiden-opstanden. I foråret 2014 fortsætter opstanden og …
",Redox,['Nyheder']
0,3406,https://redox.dk/nyheder/holocaust-benaegtere-og-antisemitter-aktive-i-stram-kurs/,2020-01-07 12:59:44,2020-01-08 13:11:04,Holocaust-benægtere og antisemitter aktive i Stram Kurs,"Én har været aktiv i den Nordiske Modstandsbevægelse (NMR) og delt løbesedler ud med Jacob Vullum Andersen, der pt. sidder varetægtsfængslet for hærværk på den jødiske kirkegård i Randers. En anden var aktiv i en forening for holocaustbenægtere. Yderligere to var blandt Daniel Carlsens tropper i det nynazistiske Danskernes Parti.
Fælles for de fire er, at de deltog ved Stram Kurs’ såkaldte rigskongres på Christiansborg i november.
Vi har kortlagt Stram Kurs’ nazistiske forbindelser.
Delte løbesedler ud med fængslet nazileder
Harald Pedersen fra Esbjerg deltog henover efteråret i en række af Stram Kurs’ demonstrationer rundt om i Danmark. Han har været politisk aktiv i en årrække, blandt andet i Danskernes Parti, som Pressenævnet i 2011 vurderede, at der var grundlag for at kalde nynazistiske.
Partiet lukkede imidlertid i 2017. Derefter blev han aktiv omkring den Nordiske Modstandsbevægelse (NMR). Her var han blandt andet med til at dele løbesedler ud sammen med afdelingslederen Jacob Vullum Andersen, der pt. sidder varetægtsfængslet, sigtet for omfattende hærværk mod en jødisk gravplads i Randers.
Under Stram Kurs’ rigskongres gik han på talerstolen og foreslog, at partiet i fremtiden skal udarbejde mere dagsaktuelle løbesedler, som medlemmerne kan dele ud. Præcis som han har erfaring med fra den selverklærede nationalsocialistiske kamporganisation NMR.
Harald Pedersen (langt hår og briller) under Stram Kurs’ årsmøde. På den nazistiske organisation NMR’s hjemmeside optræder han på foto sammen med den hærværkssigtede Jacob Vullum Andersen.
Harald Pedersen ønsker ikke at stille op til interview med Redox, men har i stedet sendt en email til Redox. Heri lyder det:
“ Jeg NÆGTER at svare på dine spørgsmål. Jeg NÆGTER at lade mig interviewe af dig. Jeg FORBYDER dig at skrive artikel om mig. Jeg FORBYDER dig offentliggøre nogen artikel omkring mig nogetsteds. Jeg FORBYDER dig at offentliggøre info og billeder af mig nogetsteds. Jeg FORBYDER dig at søge og opbevare information om mit privatliv. Jeg FORBYDER dig at nævne mit navn eller kaldenavn i nogen artikel. Hvis du trodser mit forbud, som nævnt ovenstående, opfatter jeg det som vold og grov chikane. Da melder jeg dig straks til både Pressenævnet og Politiet. Jeg tilsender naturligvis straks alt vores korrespondance og kommunikation til Pressenævnet.”
Holocaustbenægter på Christiansborg
En anden deltager ved rigskongressen var Vivian Edsberg. Hun har været aktiv på den yderste højrefløj igennem nu fire årtier. I halvfemserne blandede hun sig i debatten i Den Danske Forenings blad Danskeren og senere stillede hun op for Fremskridtspartiet ved folketingsvalget i 2001. Partiet fik dog kun 0,5 procent af stemmerne.
I nullerne var hun også aktiv i Dansk Selskab for Fri Historisk Forskning. Foreningen var i sluthalvfemserne og nullerne den absolut vigtigste aktør i Danmark, når det kom til udbredelse af propaganda om, at jødeudryddelserne under Anden Verdenskrig ikke havde fundet sted. I 2004 lykkedes det Ekstra Bladet at infiltrere et af bevægelsens møder, og her var Hitler-hyldest i højsædet.
Vivian var blandt deltagerne ved Danskernes Partis landsmøde i Sønderjylland i 2016 (tv). På billedet til højre ses hun under Stram Kurs’ rigskongres på Christiansborg i november 2019.
Hun var også en del af en personkreds, hvor flere var gengangere fra kredsen omkring Dansk Selskab for Fri Historisk Forskning, der i 2012 udgav en dansk oversættelse af bogen ‘Jødisk racisme’, der er skrevet af en af de mest kendte nazister og antisemitter i USA, David Duke.
I 10’erne var Vivian Edsberg aktiv i Danskernes Parti. Efter partiets lukning er hun gået ind i Stram Kurs og var da også blandt deltagerne ved partiets årsmøde i november.
Carlsen-tilhængere på Christiansborg
Vivian Edsberg og Harald Pedersen er ikke de eneste Stram Kurs-folk, der har en fortid i Danskernes Parti.
Lars Martin Erichsen, storkredsleder for Stram Kurs i Sydjyllands Storkreds, var en af dem, der i november gik på talerstolen ved partiets såkaldte rigkongres på Christiansborg.
Han har tidligere været medlem af Dansk Folkeparti, men meldte sig dog ud for i stedet at blive aktiv i det nynazistiske Danskernes Parti, der blev ledet af den kendte nazist Daniel Carlsen. Erichsen var aktiv i det nynazistiske parti indtil det lukkede i sommeren 2017.
Lars Martin Erichsen var kerneaktivist i Danskernes Parti og deltogblandt andet i partiets landsmøde i Sønderjylland i 2016 (tv). Til højreses han i hvid t-shirt under Stram Kurs’ rigskongres.
Lars Martin Erichsen var med, da Danskernes Parti med Daniel Carlsen i spidsen gik på gaden i Haderslev i september 2016, hvordan uddelte hårsprays påklistret teksten “asylspray”. Ambitionen var, at modtagerne skulle kunne bruge sprayen til at ‘forsvare’ sig mod asylansøgere, der i nynazisternes optik var mulige forbrydere.
Deltagerne, herunder Lars Martin Erichsen, blev efterfølgende sigtet, tiltalt og dømt i sagen. Der var tale om både ulovlig våbenbesiddelse samt overtrædelse af racismeparagraffen §266b.
Ved retssagen var det Lars Martin Erichsens nuværende partiformand Rasmus Paludan, der var forsvarsadvokat for tre af de dømte. Sagen blev anket til landsretten. Ifølge Rasmus Paludan har advokat Michael Juul Eriksen overtaget sagen, som Paludan siger skal for retten i august i år, men Vestre Landsret oplyser til Redox, at ankesagen er frafaldet. Michael Juul Eriksen er ikke vendt tilbage på Redox’ henvendelse og det er derfor uvist hvad der er status.
Fire af Carlsens folk på Rigskongres
Ved Stram Kurs’ rigkongres deltog også Eddie Enevoldsen. Enevoldsen har de seneste måneder deltaget i flere af Stram Kurs’ demonstrationer og er aktiv i partiets Storkreds Østjylland, hvor han bl.a. har tilbudt at lægge hus til partimøder i området. Han har tidligere været aktiv i den højreekstreme organisation Dansk Forum og siden hen blev han altså aktiv i Danskernes Parti.
Eddie Enevoldsen ses her ved Danskernes Partis landsmøde i Sønderjyllandi 2016 (tv). På billedet til højre ankommer han til Stram Kurs’rigskongres på Christiansborg i november 2019.
Der er altså tale om fire aktive medlemmer, der alle deltog i partiets årsmøde, som har en fortid i det nynazistiske Danskernes Parti. Et parti som Pressenævnet i 2011 konkluderer således om: “Klager [Daniel Carlsen, red.] har tidligere været offentligt omtalt som nazist og afbilledet foran hagekorsflag i artikler, hvor han har medvirket. Under disse omstændigheder finder Pressenævnet ikke grundlag for at kritisere ekstrabladet.dk for at omtale klager og klagers parti som henholdsvis ”nazist” og ”naziparti”.”
Det er ikke første gang, at nazister og antisemitter afsløres i Paludans nærhed. I 2017 afslørede Redox, at en holocaustbenægter deltog i Rasmus Paludans minidemonstrationer på Nørrebro og senere samme år dokumenterede vi, at Sebastian Skallsø, der også deltog i Paludans happenings, havde været aktiv i Danskernes Parti. Sidste år afslørede vi, at flere nynazister med fortid i Blood & Honour og Danskernes Parti var aktive i Stram Kurs’ valgkampagne.
En blev ekskluderet, en gik selv
Hverken Vivian Edsberg eller Eddie Enevoldsen har ønsket at stille op til interview til denne artikel. Rasmus Paludan vil heller ikke lade sig interviewe, men skriver i en email:
“Man kan ikke blive medlem af Stram Kurs, hvis man er nazist eller har været aktiv i nazistiske bevægelser. Det fremgår af vedtægternes paragraf 3, stk. 1, nr. 2 og 3. Danskernes Parti og Dansk Forum var ikke nazistiske bevægelser, hvorfor et medlemskab af disse ikke i sig selv udelukker en person fra optagelse i Stram Kurs. Dommen vedr. straffelovens paragraf 266 b er anket, men vedrørte i øvrigt slet ikke noget racistisk.
For så vidt angår Harald Pedersen, så har rigsledelsen i dag modtaget oplysninger om, at han ikke opfylder betingelserne i vedtægternes paragraf 3, stk. 1, nr. 3. Derfor har Rigsledelsen i dag ekskluderet Harald Pedersen i medfør af vedtægternes paragraf 3, stk. 4. Det betyder, at han ikke er medlem og aldrig kan blive medlem. Ingen partier kan helt undgå, at personer melder sig ind uden at opfylde betingelserne for medlemskab.”
Vedrørende Vivian Edsberg skrev Rasmus Paludan, da han blev forelagt oplysningen om hendes tidligere medlemskab i holocaustbenægterorganisationen Dansk Selskab for Fri Historisk Forskning, følgende til Redox:
“Stram Kurs anerkender holocaust. Edsberg har oplyst, at hun ikke benægter holocaust, men at hun ikke ved nok om historien til, at hun kan tage stilling. Stram Kurs er ikke tankepoliti.”
Da Redox efterfølgende forelagde ham oplysningen om Edsbergs medvirken i udgivelsen af David Dukes bog blev svaret et andet:
“Holocaust benægtere er ikke velkomne i Stram Kurs. Vi har oplyst den pågældende om partiets holdning, og hun har derfor meldt sig ud af partiet.”
","Én har været aktiv i den Nordiske Modstandsbevægelse (NMR) og delt løbesedler ud med Jacob Vullum Andersen, der pt. sidder varetægtsfængslet for hærværk på den jødiske kirkegård i Randers. En anden var aktiv i en forening for holocaustbenægtere. Yderligere to var blandt Daniel Carlsens tropper i det nynazistiske Danskernes Parti. Fælles for de fire er, …
",Redox,['Nyheder']
0,2217,https://redox.dk/nyheder/kvindehader-nazist-og-advokat-til-valg-nyt-parti/,2017-11-14 12:27:26,2018-07-15 13:08:45,"Kvindehader, nazist og advokat til valg for nyt parti","Det nye parti Stram Kurs stiller op til kommunalvalget i en række kommuner i Storkøbenhavn. De kandiderer desuden til regionsrådet i Region Hovedstaden. Partiet, der blev stiftet tidligere i år, opstiller en række kontroversielle kandidater, der dyrker alt fra kvindehad til nynazisme.
Partiet Stram Kurs blev lanceret i sommers af advokat Rasmus Paludan, der de seneste år har været aktiv på den yderste højrefløj i København. Han er en del af den danske PEGIDA-bevægelse ‘For Frihed’ og har desuden en række selvstændige projekter som YouTube-kanalen “Frihedens Stemme”.
I starten af året kunne Redox afsløre, at Paludan skulle opstilles som kandidat for Nye Borgerlige ved dette års kommunalvalg. Samtidig kunne vi afsløre en lang række voldsforherligende og borgerkrigsagiterende udtalelser, som han var kommet med, da han i 2016 talte ved en af For Friheds demonstrationer.
“Vi vil kæmpe side om side med politi og Hjemmeværn, som udgør vores brødre, vores gader og stræder vil blive forvandlet til floder af blod. Og de fremmede fjenders blod vil ende i kloaken, hvor de fremmede fjender hører hjemme.” – Rasmus Paludan i tale ved For Friheds demonstration den 1. oktober 2016.
Stiftelse af Stram Kurs
Udtalelserne resulterede i, at ledelsen i Nye Borgerlige tvang Paludan til udmeldelse af partiet. Efter at have annonceret at han havde meldt sig ind i det lille nationalkonservative parti Dansk Samling begyndte Rasmus Paludan de indledende øvelser til opstarten af Stram Kurs. Partiet blev lanceret ved Stop Islamiseringen af Danmarks demonstration i Roskilde i juli i år.
Partiet havde i forberedelsesfasen to forskellige navne, nemlig “Danmarks Uafhængigheds Parti” og “Handling”, men endte altså med at hedde “Stram Kurs”. Partilederen Rasmus Paludan er opstillet som nummer et på kandidatlisten i både Københavns Kommune og Region Hovedstaden.
Læs mere om Rasmus Paludans udtalelser og medlemskab af Nye Borgerlige.
Rasmus Paludan skriver dog i en email til Redox at Stram Kurs først blev stiftet den 15. juli i år og har alene har haft navnet Stram Kurs. Han afviser desuden at skulle have været medlem af Dansk Samling og uddyber “Jeg troede, at jeg var medlem, men jeg modtog senere en besked om, at jeg ikke var medlem”.
Kvindehad og antisemitiske toner
Partilederen er ikke den eneste af kandidaterne, der er kommet med kontroversielle udtalelser. Nummer to på partiets opstillingsliste i Københavns Kommune, Kim Poulsen fra Amager, har igennem de sidste mange år været aktiv blogger under aliaserne “Kimpo” og “Kimporator”. Kim Poulsen har skrevet blogindlæg på blogs som Polemiken, Kimporator og Uriasposten. Sidstnævnte har han også igennem mange år været teknikansvarlig og webmaster for.
Kim Poulsen (med briller) ses her i selskab med Rasmus Paludan ved uddeling af valgmateriale på Nørrebros Runddel i København den 26. oktober 2017. (Foto: Researchkollektivet Redox)
Igennem årene har han været en del af den antimuslimske blogosfære, men det er ikke hans eneste fokus. Som blogger er han kendt for sit uforsonlige had til til kvinder. Her bringer vi en række eksempler på hans kvindehadske ytringer fra bloggen Polemiken gennem årene:
Glem alt om kærlighed!: Alle kvinder er ludere! – 8. september 2009
Det rimer sgu stadigvæk!: Det er søndag morgen og kvinde rimer stadigvæk på fjende. – 11. marts 2012
Kan voldtægter redde vesten?: Kvinder er som bekendt opportunister, der uden ordentlig opdragelse ikke ser ret meget på stammens tarv, men mere på, hvad der gavner dem selv og deres egne børn. – 15. februar 2016
Ikke kun muslimer og kvinder lægges for had, når kandidaten fra Stram Kurs blogger. Kim Poulsen har også rettet sit had mod journalisten Martin Krasnik. Den 18. marts 2013 skrev Kim Poulsen med en antisemitisk tone at “Mediejøden Martin Krasnik har valgt side: Ned med sandhed, proportioner og folkets røst. Op med den kosmopolitiske konsensus, Fy for pokker!”.
Nynazist vil snitte folk i halsen
Redox kan også dokumentere, at Stram Kurs’ kandidat ved kommunalvalget i Rødovre og nummer otte på opstillingslisten til Region Hovedstaden, Sebastian Skallsø, tidligere har været aktiv i nynazistiske grupper.
Sebastian Skallsø ses yderst til højre, yderst til venstre er det Stram Kurs’ ungdomsformand, Ronnie Haakansson. På billedet deltager de i en af Rasmus Paludans demonstrationer mod Ungdomshuset i Københavns Nordvestkvarter den 23. marts 2017. (Foto: Researchkollektivet Redox)
Da den danske PEGIDA-bevægelse i 2015 begyndte at marchere i de københavnske gader, fik de hurtigt tilslutning fra en gruppe teenagere fra den københavnske vestegn, heriblandt den senere Stram Kurs-kandidat Sebastian Skallsø.
I samme periode som Skallsø begyndte at gå til PEGIDA-demonstrationer, blev han også medlem af flere andre grupper på den yderste højrefløj. Han gik ind i Danish Defence League (DDL), hvis medlemmer i en periode var faste deltagere i PEGIDA-demonstrationerne. DDL har været involveret i flere voldelige overfald på og konfrontationer med antifascistiske moddemonstranter. Sebastian Skallsø var også medlem af det nu hedengangne nynazistiske parti Danskernes Parti.
Gennem sit engagement mødte han Lukas Ahlburg Nielsen, der var en af hans partikammerater i Danskernes Parti. Lukas Ahlburg Nielsen var desuden aktiv i Danmarks Nationale Front.
I 2016 blev Lukas Ahlburg Nielsen overfaldet i København, ifølge ham selv af politiske modstandere. Han omtalte overfaldet på Facebook, hvor Sebastian Skallsø kommenterede opslaget ved at poste et fotografi af en kniv. Som følgetekst skrev han: “Du skal da bare have sådan en fætter i baglommen, så snit dem lidt i halsen næstegang, opfordre ikke noget, men man kunne..”
Sebastian Skallsø, der kalder sig Shordy Peleacon Eldiablo på Facebook, opfordrer i en kommentar til vold. Kommentaren er fra den 22. juni 2016. (Foto: screenshot fra Facebook)
Stram kurs indadtil?
Sebastian Skallsø er ikke den eneste af Paludans samarbejdspartnere, der har et tæt forhold til det nazistiske tankegods. I april var Rasmus Paludan således tvunget til at tage afstand fra en af de aktivister, der deltog i hans jævnlige minidemonstrationer på Nørrebro. Redox kunne afsløre at det daværende medlem af Nye Borgerlige, Jesper Hassel Hansen, forholdte sig særdeles skeptisk til jødeudryddelserne under Anden Verdenskrig. I den forbindelse tog Rasmus Paludan afstand fra Jesper Hassel Hansen i et blogindlæg. Han afsluttede det med ordene: “Nu vil jeg gerne slå fast: hvis man ikke deler min afstand til nazisme, fascisme osv., så skal man holde sig langt væk fra mig. På forhånd tak!”.
Læs mere om sagen med Jesper Hassel Hansen her.
Stram Kurs’ partileder, Rasmus Paludan, skriver i en email til Redox “Skallsø er hverken racist eller nynazist, og det har han heller aldrig været. Jeg vil ikke forholde mig til udokumenterede påstande om, hvad han måtte have ytret.” om Redox’ omtale af Kim Poulsens ytringer skriver partilederen ligeledes i en email til Redox: “Kim Poulsen har hverken had mod kvinder eller negativ indstilling mod jøder. Hans ytringer er taget fuldstændigt ud af sammenhæng og skrevet mange år før, han meldte sig ind i Stram Kurs. Vi har ingen politik over for kvinder eller jøder”. Han skriver samtidig: “Vi gør ikke forskel på folk i forhold til, om de er mænd, kvinder eller jøder.”
Hverken Sebastian Skallsø eller Kim Poulsen har besvaret Redox’ gentagne henvendelser.
","Det nye parti Stram Kurs stiller op til kommunalvalget i en række kommuner i Storkøbenhavn. De kandiderer desuden til regionsrådet i Region Hovedstaden. Partiet, der blev stiftet tidligere i år, opstiller en række kontroversielle kandidater, der dyrker alt fra kvindehad til nynazisme. Partiet Stram Kurs blev lanceret i sommers af advokat Rasmus Paludan, der de …
",Redox,['Nyheder']
0,3955,https://redox.dk/nyheder/nu-har-nazilederens-haandlanger-faaet-dom/,2021-04-07 00:02:19,2022-11-07 21:14:01,Nu har nazilederens håndlanger fået dom,"Det vakte furore i hele landet da Randers den 9. november 2019 vågnede op til omfattende antisemitisk hærværk på byens jødiske gravplads samt en lokal sparekasse. Nazister fra Den Nordiske Modstandsbevægelse (NMR) havde på årsdagen for Krystalnatten gennemført en koordineret hærværksaktion mod jødiske symboler i byen.
I efteråret 2020 blev nazilederen Jacob Vullum Andersen idømt et års fængsel i sagen, men hans medsammensvorne Søren Lau Kjeldal fik sin strafudmåling udskudt, fordi han skulle mentalundersøges. Det er han blevet og tirsdag idømte retten i Randers ham en fængselsstraf på ni måneder.
Varetægtsfængslet for hærværk
Kun ganske få dage efter hærværket i 2019 på den jødiske del af Østre Kirkegård og på Sparekassen Kronjylland i Randers blev Jacob Vullum Andersen og hans medsammensvorne Søren Lau Kjeldal anholdt og sigtet i sagen af Østjyllands Politi.
Jacob Vullum Andersen er en NMR’s absolut vigtigste personer i Danmark. Politiet havde beviser nok mod ham til at en dommer ved retten i Randers fængslede topnazisten og hans følgesvend i fire uger. Senere blev der rejst tiltale mod dem begge.
De blev tiltalt efter den grove hærværksparagraf, der omfatter hærværk af ”systematisk og organiseret karakter”. Det omfattende hærværk indebar overmaling af 84 gravsten med NMR’s grønne farve, seks væltede gravsten og på et sidste gravsted var der påklistret en gul davidsstjerne med teksten ”Jude”.
Netop den gule davidsstjerne med det tyske ord for jøde var samme symbol som nazisterne tvang tyske jøder til at bære synligt på tøjet i Hitlers Tyskland. Som konsekvens af hærværket blev udført på en kirkegård blev de to også tiltalt for krænkelse af gravfreden under skærpende omstændigheder, da gravfreden var krænket med ”baggrund i andres etniske oprindelse, tro, seksuelle orientering eller lignende”, som det hedder i retssagens domsbog.
De to nazister blev tiltalt for samme nat som kirkegårdshærværket at have kastet sort, grøn og hvid maling mod Sparekassen Kronjyllands filial i Randers. Sparekassen var udset som mål fordi bygningen har en davidsstjerne afbilledet på sin facade.
De to nazister er bl.a. dømt for hærværk mod Sparekassen Kronjyllands afdeling i Randers, ved at have kastet maling på facaden, hvor der er afbilledet en Davidstjerne. Foto: Redox.
Udover tiltalen for omfattende hærværk blev både Jacob Vullum Andersen og Søren Lau Kjeldal i tillæg til sagerne også tiltalt efter straffelovens paragraf 266b, den såkaldte racismeparagraf, da anklagemyndigheden vurderede, at hærværket havde propagandamæssig karakter og var udført med henblik på udbredelse i videre kredse, hvis formål det var at nedværdige en bestemt gruppe personer på baggrund af deres race, etniske oprindelse eller tro.
Jacob Vullum Andersen blev ligeledes tiltalt for yderligere syv tilfælde af overtrædelse af racismeparagraffen, da han på det sociale medie VK havde publiceret syv billeder som anklagemyndigheden fandt racistiske, antisemitiske og homofobiske og fremsat med henblik på udbredelse i en videre kreds.
Udover tiltalen for hærværket mod den jødiske gravplads og Sparekassen Kronjylland blev begge de to nazister også tiltalt for hærværk med en regnbuefarvet mangfoldighedsbænk som Aarhus Kommune havde opstillet som symbol på kampen mod homofobi i fodbold.
Som rosinen i pølseenden af de mange anklager blev Jacob Vullum Andersen også anklaget for ved hjælp af den krypterede kommunikationstjeneste Signal at have tilskyndet tre andre gerningsmænd til at angribe og bedrive hærværk mod den kommunistiske bogcafé Spartakus i Aarhus. Jacob Vullum Andersen blev desuden tiltalt for at have udstyret gerningsmændene til hærværket med deres remedier til foretagendet.
NMR-folkene er dømt for at stå bag graffitimaling og plakater på bogcaféen Spartakus. Foto: Privat.
Skyldig i samtlige anklager
Byretssagen mod de to nazister blev i første omgang afsluttet den 16. oktober 2020. Begge de tiltalte nazister havde igennem retssagen nægtet sig skyldige i anklagerne. Både Jacob Vullum Andersen og Søren Lau Kjeldal blev dog efter retsmøderne fundet skyldige i samtlige af ovenstående anklagepunkter. Jacob Vullum Andersen udbad sig efter dommen, der i hans tilfælde lød på et års ubetinget fængsel, betænkningstid i forhold til at anke, men endte med at modtage dommen. Samtidig skal både Jacob Vullum Andersen og Søren Lau Kjeldal betale sagsomkostninger, samt erstatning til bl.a. Sparekassen Kronjylland.
Søren Lau Kjeldal blev ligeledes fundet skyldig i samtlige anklagepunkter. Den 16. oktober 2020 var det dog udelukkende skyldsspørgsmålet i Søren Lau Kjeldals sag, der blev afgjort. Hans ”sanktionsfastsættelse” blev udsat indtil en mentalundersøgelse af ham var udfærdiget. Resultatet af mentalundersøgelsen blev tirsdag fremlagt ved Retten i Randers, og den fandt Søren Lau Kjeldal er egnet til straf og altså at han ikke var sindsyg i gerningsøjeblikket. Retten idømte ham derfor en ubetinget fængselsstraf på ni måneder. Søren Lau Kjeldal modtog dommen på stedet, efter at have drøftet den med sin forsvarsadvokat, det sidste punktum i sagen er dermed sat.
Ordre til hærværk kom fra Sverige
At det ikke var en tilfældig eller spontan tanke, der fik Jacob Vullum Andersen og Søren Lau Kjeldal til at begå det omfattende hærværk, bliver tydeligt når retssagens domsbog, som Redox har fået indsigt i, gennemgås.

Krystalnatten
Krystalnatten er navnet på starten af det, der også er kendt som novemberpogromerne. Den 9. november 1938 blev mange tusinde jødiske butikker og ejendomme i Tyskland udsat for plyndring og hærværk af nazisterne. Dagen efter var gaderne fyldt med glasskår og det ledte til navnet ‘Krystalnatten’. Dagen er en vigtig milepæl i nazisternes systematisk jødeforfølgelse.

Af domsbogen fremgår det, at aktionen mod de jødiske mål var ganske nøje planlagt og koordineret. Initiativet til aktionen kom endda kom fra allerhøjeste sted i NMR. Allerede den 7. oktober 2019 blev de første spadestik til aktionen annonceret. Af en besked fundet på Søren Lau Kjeldals telefon, og som var sendt til ”rede 1+3”, som er det NMR kalder sine afdelinger, fremgår det at der var kommet et ”direktiv” fra den svenske nazileder, Simon Lindberg, der er den øverste leder af NMR i hele Norden. Direktivet formanede de danske nazister, at de på Krystalnatten skulle udføre en ”pannordisk aktion”, hvor forskellige jødiske mål skulle ”angribes”. Det var Jacob Vullum Andersen, der viderebragte ordren fra den svenske ledelse til Danmark.
Hærværket mod den jødiske gravplads og Sparekassen Kronjylland
At Søren Lau Kjeldal og Jacob Vullum Andersen havde tænkt sig at følge direktivet fra deres svenske leder kan ses af beskeder fundet på Søren Lau Kjeldals telefon. Ifølge domsbogen sendte Jacob Vullum Andersen om aftenen den 8. november en besked til Søren Lau Kjeldal, hvori han spørger om Kjeldal har ”styr på at få maling i en ballon”, hvilket Søren Lau Kjeldal bekræfter. Senere samme aften klokken 21.22 skriver Jacob Vullum Andersen igen til Søren Lau Kjeldal. Denne gang lød beskeden; ”hvad siger du til vi venter et par timer og så gør vi det?”. Beskederne fulgte Jacob Vullum Andersen op med et telefonopkald til Søren Lau Kjeldal klokken 22.48.
Klokken 01.26 er der igen aktivitet på Søren Lau Kjeldals telefon. Han skriver til Jacob Vullum Andersen;: ”1 min. der bliver ved med at komme biler og fodgængere”.
På overvågningsvideoen fra Sparekassen Kronjylland kan der ifølge referatet fra domsbogen klokken 01.27 ses en person, der ”slynger noget mod bygningens facade”. I domsbogen er det også beskrevet, at allerede kl. 01.17 på overvågningskameraet kan ses en person kaste en genstand mod bygningen.
Søren Lau Kjeldal (tv) og Jacob Vullum Andersen (th) ses her i Randers i forbindelse med retssagen i oktober. Foto: Redox.
Foruden de belastende beskeder fundet på Søren Lau Kjeldals telefon fandt politiet yderligere beviser mod de to nazister i forbindelse med ransagningerne af deres private adresser. Det fremgår af domsbogen, at politiet fandt billeder af hærværket på både Jacob Vullum Andersens telefon og computer, ligesom han dagen efter hærværket, inden det var offentlig kendt, havde søgt på internettet efter omtale af hærværket. Domsbogen fortæller også, at en undersøgelse af den benyttede Google-konto, på en computer fundet hos Jacob Vullum Andersen viste, at der havde været aktivitet på kontoen natten til den 9. november mellem kl. 00.20 – 01.20. Den aktivitet kunne spores til Udbyhøjvej, hvor den jødiske gravplads på Østre Kirkegård har adresse. I forbindelse med ransagningen af Jacob Vullum Andersens private hjem fandt politiet desuden sort spraymaling og ”mærkater med gule jødestjerner”, der var identiske med denm der var påsat gravstenen på den jødiske gravplads.
Da politiet ransagede Søren Lau Kjeldals hjem fandt de ligeledes en lang række belastende beviser. Ifølge domsbogen fandt politiet ”tøj, sko, sportstaske, spraydåser, malerbakke og malerrulle med grøn maling”. De fandt også ”to pakker med balloner”, hvoraf den ene pakke havde rester af grøn maling. De tekniske undersøgelser viste desuden, at ”der kan være tale om” samme maling som blev anvendt ved hærværket mod den jødiske gravplads. Som det sidste fandt politiet også en ”sprayflaske med grøn maling”, hvor de kunne konstatere, at Jacob Vullum Andersen havde sat sine fingeraftryk på.
På den baggrund og efter flere vidneudsagn i sagen blev de to nazister altså fundet skyldige i samtlige forhold.
Zyklon B og drab på ”parasitter”
Jacob Vullum Andersen var ligeledes tiltalt for yderligere syv tilfælde af brud på racismeparagraffen efter han havde delt stærkt racistiske billeder på det sociale medie VK.
De billeder som Jacob Vullum Andersen lagde op på VK har Redox tidligere omtalt og der er tale om åbenlys racisme og antisemitisme. Opslagene som Jacob Vullum Andersen er blevet dømt for, kan ses her under.







Ved den 11. december 2018 at have delt et billede med motiv af tre ""Zyklon B Giftgas!"" dåser, og med tilhørende kommentar til opslaget, hvori der oversat til dansk stod ""Glædelig Hanukkah..!""
Ved den 11. december 2018 at have delt et billede med motiv af tre ""Zyklon B Giftgas!"" dåser, og med tilhørende kommentar til opslaget, hvori der oversat til dansk stod ""Glædelig Hanukkah..!""







Ved den 27. september 2018 at dele et billede med motiv af to personer af henholdsvis lys og mørk hudfarve, hvor der i overskriften til billedet oversat til dansk står ""Når din sorte kæreste irriterer dig, skal du lukke noget videnskabelig racisme ud"", og hvor der i taleboble henvendt til kvinden med mørk hudfarve oversat til dansk står: ""Den negroide race har en mindre udviklet pandelap og er ca. 450.000 år mindre udviklit. Du ligner en chimpanse, fordi du har ca. tre procent mere abelignende DNA, din dumme abe-dulle"".
Ved den 27. september 2018 at dele et billede med motiv af to personer af henholdsvis lys og mørk hudfarve, hvor der i overskriften til billedet oversat til dansk står ""Når din sorte kæreste irriterer dig, skal du lukke noget videnskabelig racisme ud"", og hvor der i taleboble henvendt til kvinden med mørk hudfarve oversat til dansk står: ""Den negroide race har en mindre udviklet pandelap og er ca. 450.000 år mindre udviklit. Du ligner en chimpanse, fordi du har ca. tre procent mere abelignende DNA, din dumme abe-dulle"".







Ved den 19. juni 2018 at dele et billede med motiv af en jøde og en tysk soldat, hvor den tyske soldat holder jødens ørelokker ud i vandret position, hvortil der til opslaget er tiknyttet kommentaren oversat til dansk: Fritz: ""Hans er du klar til at tage et foto?"" Hans: Ok Goldberg, sig gaskammer!"". Goldberg: ""Gas - ven hvad?"".
Ved den 19. juni 2018 at dele et billede med motiv af en jøde og en tysk soldat, hvor den tyske soldat holder jødens ørelokker ud i vandret position, hvortil der til opslaget er tiknyttet kommentaren oversat til dansk: Fritz: ""Hans er du klar til at tage et foto?"" Hans: Ok Goldberg, sig gaskammer!"". Goldberg: ""Gas - ven hvad?"".







Ved den 17. juni 2018 at dele et billede med motiv af en tegneserie, hvor der sidder en karikatur af en jøde ved et bord, hvortil der er tilknyttet teksten, oversat til dansk: ""Hallo! Gå væk derfra!"", og hvor det ses, at jøden bliver sprøjtet med ""Zyklon B"", ligesom der der i sidste billede af tegneserien ses en sprayflaske påskrevet ""Zyklon B"" med påtrykt hagekors, og ligesom der i tekst oversat til dansk står: ""Middel mod jøder. Den mest effektive måde, som du kan holde dit hus og din race RENE på! Godkendt af A.H."".
Ved den 17. juni 2018 at dele et billede med motiv af en tegneserie, hvor der sidder en karikatur af en jøde ved et bord, hvortil der er tilknyttet teksten, oversat til dansk: ""Hallo! Gå væk derfra!"", og hvor det ses, at jøden bliver sprøjtet med ""Zyklon B"", ligesom der der i sidste billede af tegneserien ses en sprayflaske påskrevet ""Zyklon B"" med påtrykt hagekors, og ligesom der i tekst oversat til dansk står: ""Middel mod jøder. Den mest effektive måde, som du kan holde dit hus og din race RENE på! Godkendt af A.H."".







Ved den 21. april 2018 at dele et billede med motiv af en soldat, der med sit gevær peger mod nogle karikaturer af jøder, karikeret som slanger, hvor der ses davidstjerner, hammer- og segl-symboler og dollartegn påskrevet slangerne, og hvor der står: ""Mot BOLSJEVISME og PENGEVELDE"".
Ved den 21. april 2018 at dele et billede med motiv af en soldat, der med sit gevær peger mod nogle karikaturer af jøder, karikeret som slanger, hvor der ses davidstjerner, hammer- og segl-symboler og dollartegn påskrevet slangerne, og hvor der står: ""Mot BOLSJEVISME og PENGEVELDE"".







Ved den 21. marts 2018 at dele et billede med motiv af en pixibog, hvor der ses to drenge med lyst hår og hudfarve iført røde armbind med hagekors på højrearm, som tramper på en dreng med mørk hudfarve, som ligger på græsset, hvortil der til billedet ses en tekst oversat til dansk: ""Jakob og hans kammerater"".
Ved den 21. marts 2018 at dele et billede med motiv af en pixibog, hvor der ses to drenge med lyst hår og hudfarve iført røde armbind med hagekors på højrearm, som tramper på en dreng med mørk hudfarve, som ligger på græsset, hvortil der til billedet ses en tekst oversat til dansk: ""Jakob og hans kammerater"".







Ved den 7. marts 2018 at dele et billede med motiv af en soldat iført brynje med en tyrrune og med et skjold med en davidstjerne som er overstreget, der med sit sværd peger mod en karikatur af en jøde, karikeret som en drage med jødenæse og kalot, hvortil der til billedet står: ""BLIV AKTIVIST OG HJÆLP MED AT DRÆBE PARASITTEN"", ligesom der henvises til flere hjemmesider blandt andet nordfront.dk, og hvor han han i kommentaren til billedet skrev: Bliv aktivist i Den Nordiske Modstandsbevægelse"".
Ved den 7. marts 2018 at dele et billede med motiv af en soldat iført brynje med en tyrrune og med et skjold med en davidstjerne som er overstreget, der med sit sværd peger mod en karikatur af en jøde, karikeret som en drage med jødenæse og kalot, hvortil der til billedet står: ""BLIV AKTIVIST OG HJÆLP MED AT DRÆBE PARASITTEN"", ligesom der henvises til flere hjemmesider blandt andet nordfront.dk, og hvor han han i kommentaren til billedet skrev: Bliv aktivist i Den Nordiske Modstandsbevægelse"".





Tilbage
 1af7
Næste



På et af billederne kan der ses nogle dåser påklistret en mærkat med ordene ”Zyklon B giftgas”, hvortil Jacob Vullum Andersen skrev som kommentar: ”Happy Hanukkah”. Zyklon B var den giftgas nazisterne anvendte til at gasse jøder med under Holocaust.
Under en ransagning hjemme hos Jacob Vullum Andersen fandt politiet de afbilledede dåser med de påtrykte mærkater, fortæller domsbogen.
Et andet af de billeder Jacob Vullum Andersen delte var ikke mindre makabert. Billedet viser en racistisk karikatur af en jøde, der bliver fremstillet som en drage med lang næse og kalot, og som er i kamp med en ridderlig soldat, der iført en brynje med NMR’s symbol på brystet, nedkæmper dragen. Teksten på det delte billede lød; ”Bliv aktivist og hjælp med at dræbe parasitten”, hvortil Jacob Vullum Andersen selv tilføjede kommentaren: ”Bliv aktivist i Den Nordiske Modstandsbevægelse”.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Retten fandt Jacob Vullum Andersen skyldige i samtlige af de syv forhold, som retten vurderede alle var brud på racismeparagraffen i det billederne var ment ”med fortsæt til udbredelse i en videre kreds”.
Søren Lau Kjeldal har ikke besvaret Redox’ gentagne henvendelser, men hans forsvarsadvokat oplyste tirsdag til Redox, at hans klient ikke ønsker at kommentere sagen.
Jacob Vullum Andersen kommenterer i en besked til Redox sagen. Her skriver han, at dommen efter hans synspunkt “er uforbeholden streng i forhold til lovovertrædelserne, som almindeligvis kun udløser bøder. Sagen viste, at der er stor forskel på straffen alt efter hvem der begår lovbruddet.” Han forklarer desuden, at han ikke mener, at der i retten blev fremlagt beviser for, at han havde begået gravskændelsen og at han fastholder sin uskyld vedrørende hærværket mod den jødiske gravplads.
Han mener desuden, at hele sagen mod ham var orkesteret af politiet for at få et bedre indblik i Den Nordiske Modstandsbevægelse, og at han derfor nu betaler prisen for politiets aktion mod organisationen.
","Det vakte furore i hele landet da Randers den 9. november 2019 vågnede op til omfattende antisemitisk hærværk på byens jødiske gravplads samt en lokal sparekasse. Nazister fra Den Nordiske Modstandsbevægelse (NMR) havde på årsdagen for Krystalnatten gennemført en koordineret hærværksaktion mod jødiske symboler i byen. I efteråret 2020 blev nazilederen Jacob Vullum Andersen idømt …
",Redox,['Nyheder']
0,2352,https://redox.dk/nyheder/danske-nazister-planlaegger-skydning/,2018-05-15 12:19:02,2020-10-05 23:11:46,Danske nazister planlægger skydetræning,"Danske medlemmer af den voldsberedte nazistiske organisation Den Nordiske Modstandsbevægelse (NMB), har planer om at skydetræne i en lokal skydeklub i Hundested, hvor en af nazisterne er medlem. Det viser Redox’ research.
I slutningen af 2017 åbnede NMB et åbent forum på den digitale platform Discord. Formålet var at “sympatisører og nysgerrige kan netværke, debattere og komme i kontakt med repræsentanter for organisationen”. Det “er primært tænkt som mødested og bindeled mellem sympatisører, aktivister, støttemedlemmer og selvfølgeligt kommende medlemmer af Den Nordiske Modstandsbevægelse.”
Forummet har hurtigt fået en central rolle i opbygningen af den danske gren af organisationen. Her chatter medlemmer og sympatisører om nazistisk ideologi og organisationens aktivisme. Et andet samtaleemne, der går igen blandt de danske nazister, er medlemmernes fascisnation af skydevåben.
I en debattråd om medlemmernes erfaringer med skydevåben efterlyser det centrale medlem Jacob Vullum Andersen en person, der kan arrangere skydetræning for medlemmerne: “Hvis du stadig er medlem af en skytteforening kan du måske invitere til en ‘fokusdag’, hvor vi lærer at kontrollere åndedrætet og skyde.”
Til det svarer det nordsjællandske NMB-medlem Jesper Rosendahl Gregersen: “Jeg er medlem af SKV 000314 Hundested sportsskydeklub.. jeg kan måske arrangere en fokusdag ja.. er hjælpe instruktør”. Gregersen har tidligere i tråden forklaret, at han selv skyder med “Anshüts model 1903 riffel, og Browning model 40 pistol, og af 9mm pistol CZ 75 shadow”. Efterfølgende skriver han, at han vil han vil snakke med sin skydeklub om at arrangere træningsdagen.
Den Nordiske Modstandsbevælgelse i Danmarks medlemmer diskuterer her mulighederne for skydetræning på deres forum. (Foto: screenshot fra Discord)
Den Nordiske Modstandsbevægelses medlemmers interesse i skydevåben har vakt uro i de andre skandinaviske lande de seneste år. Her har myndighederne inddraget flere nazisters våbentilladelser og konfiskeret deres våben. Både de norske og svenske efterretningstjenester har udtrykt bekymring for, at bevægelsens medlemmer har potientale til at udføre alvorlige voldshandlinger.
“Det er vores vurdering, at det er en organisation, der har evnen til at bryde loven og til at begå alvorlige forbrydelser, der skulle kunne klassificeres som terrorattentater,” lød det f.eks. fra SÄPOs chefanalytiker Ahn-Za Hagström til Sveriges Radio tidligere på året.
Formanden for Hundesteds lokale og eneste skydeklub, Hundested Skytteforening, har ikke ønsket at udtale sig til Redox.
Det har ikke været muligt at få en kommentar fra hverken Jesper Rosendahl Gregersen eller Den Nordiske Modstandsbevægelse.
","Danske medlemmer af den voldsberedte nazistiske organisation Den Nordiske Modstandsbevægelse (NMB), har planer om at skydetræne i en lokal skydeklub i Hundested, hvor en af nazisterne er medlem. Det viser Redox’ research. I slutningen af 2017 åbnede NMB et åbent forum på den digitale platform Discord. Formålet var at “sympatisører og nysgerrige kan netværke, debattere …
",Redox,['Nyheder']
0,663,https://redox.dk/nyheder/fusionsfiasko-for-uriasposten/,2016-03-23 08:38:14,2017-10-04 08:18:08,Fusionsfiasko for Uriasposten,"Det nye år bød fra start på forandringer på den radikale højrefløj. Efter længere tids tilløb sprang Uriasposten-stifteren Kim Møller ud som heltidsaktivist. Sammen med en række andre centrale skribenter startede en dansk aflægger af norske Document.no.
Men dét, der skulle være den nationalkonservative bevægelses nye samlende medie blev i stedet en gedigen fiasko. Overgangen fra Uriasposten til Document.dk blev kaotisk og efter kun to måneder blev håndklædet kastet i ringen.
En af skribenterne på Document.dk skulle have været bloggeren og provo-kunstneren Uwe Max Jensen (t.v.). Her ses han sammen med Uriaspost-bloggeren Kim Møller (t.h.), som fotograferer en antiracistisk demonstration på Rådhuspladsen i Århus i 2009. (Foto: Redox)
 
Fra fritidsblogger til fuldtidsredaktør
De seneste mange år har Kim Møller arbejdet på COOP’s lager i Hassellager ved Århus, samtidig med at han i sin fritid har drevet Uriasposten. I takt med at Uriasposten-projektet er vokset, og har fået liv i den virkelige verden med Mosbjerg Folkefest, har han været mere og mere presset på tid. Igennem lang tid har han derfor undersøgt muligheden for at leve af skriverierne.
Den 4. januar fortalte han så sine læsere på Uriasposten, at han fremover ville være redaktør på den danske aflægger af norske Document.no. Det er en af de vigtigste hjemmesider for den nationalkonservative bevægelse i Norge. I den forbindelse sagde han sit job op på Coops lager i Odense, hvor han for nylig er flyttet til.
Den nye side skulle ifølge Redox’ oplysninger allerede have været lanceret i sommers, men blev forsinket.
Den nye konstellation bestod af Kim Møller, som redaktør for den danske side, og norske Hans Rustad som henholdsvis redaktør for den norske side, og daglig leder af virksomheden bag. Samtidig skulle både den nationalistiske blogger og provokunstner Uwe Max Jensen samt Steen Raaschou, som i en årrække har drevet bloggen Snaphanen, være skribenter.
Steen Raaschou, der her ses yderst til venstre ved Trykkefrihedsselskabets demonstration for løsladelse af nazi-kunstneren Dan Park i 2014, er fast fotograf ved bl.a. Trykkefrihedsselskabets arrangementer. (Foto: Redox)
Brok og ballade
Overgangen fra Uriasposten til Document.dk gik dog galt. Da skiftet blev annonceret 4. januar var Document.dk slet ikke online, og ved flere tilfælde de første to døgn var der i stedet adgang til installationsfilerne på den nye server i USA.
Og netop den digitale løsning mødte stor modstand hos de faste læsere af Uriasposten. Document.dk bruger nemlig det omstridte kommentarsystem Disqus.
Disqus blev brugt, da Redox’ svenske samarbejdspartner Researchgruppen, sammen med formiddagsavisen Expressen, kortlagde anonyme skribenter på en række blogs og nyhedssider på den svenske højrefløj. Et hul i debatsystemet betød nemlig, at brugernes emailadresse kunne udtrækkes, vel og mærke uden at bryde loven.
At den nye side alligevel bruger systemet vakte harme på Uriasposten, hvor en bruger skriver at “Disqus er et ubetinget onde”, mens en anden skriver “Jeg kan ikke forstå at Kim Møller med åbne øjne vil lade sig omklamre af dette “disqus” monopol. Snart er al kommunikation i hænderne på store medieforetagender; formentlig de samme som har aktier i den etablerede løgnepresse.”
Kritik af samarbejde
Det er ikke kun teknikken, der gav kvaler. Samarbejdet med norske Hans Rustad fik fra start drøje hug fra f.eks. skribenten ‘Balder’, der skriver således: “Hans Rustad er en norsk Søren Espersen, en “Israel Førster”, hvilket ofte betyder at de indfødtes interesser kommer i anden række Israels og Norge/Danmarks befolkningers interesser er selvfølgelig langt fra altid sammenfaldende. Jeg giver ikke meget for en mand som foragter den gamle Norske nordiske kultur, og som mener at Nordmændene skal takke Jøderne for at have bragt civilisationen til Norge. Og som ikke går ind for ytringsfrihed. Holocaust må ikke diskuteres, erklærer denne hustyran, som straks sletter enhver kommentar som det passer ham, uanset relevansen og en pæn og sober formulering.”
Fra andre brugere lyder det, at de er ‘skeptiske’ eller at “jeg vil slet ikke gide/orke at skulle sidde og GRUBLE over, om jeg nu kan skrive dette og hint af frygt for Rustads censur-hammer”.
I følge Redox’ oplysninger er minimum et af møderne mellem Hans Rustad og Kim Møller om Document.dk blevet afholdt på Christiansborg i forbindelse med en konference arrangeret af Trykkefrihedsselskabet. Her ses Hans Rustad (med rygsæk) på vej ind til et andet af Trykkefrihedsselskabets arrangementer på Christiansborg i 2014. (Foto: Redox)
Kort proces
Efter de store startvanskeligheder kom siden dog op at køre. Fra anden halvdel af januar og frem skrev Kim Møller dagligt en række nyheder. Men glæden blev kortvarig.
Allerede 11. februar meddelte Kim Møller, at han ville genoptage skriverierne på Uriasposten. Tre uger senere omtalte Hans Rustad også ændringen. Den lød blandt andet således: “Kim Møller fratreder som redaktør. Det sker efter avtale. Vi fant ikke frem til en forent vision for siden. Vi havde ulike opfatninger. Document kan ikke have forskellige profiler fra et land til et andet. Det indså vi først efter at ha samarbejdet et stykke tid.”
Dét, der skulle have været det nye samlingssted, blev i stedet en fiasko. Nordmændene, med Rustad i spidsen, driver document.dk videre, men på meget lavere blus. Kim Møller er tilbage som fritidsblogger på Uriasposten. Han er desuden blevet genansat på COOP’s lokale lager i Odense.
Kim Møller, Uwe Max Jensen og Steen Raaschou har ikke ønsket at medvirke i artiklen.
#antimuslimerne
Igennem de senere år har den nationalkonservative bevægelse omkring blogge som Uriasposten og Snaphanen vokset sig stærk. Følgerskaren bliver større mens bevægelsen vinder legitimitet og opbakning i bredere kredse. Samtidig er den ved at tage skridtet fra nettet til den virkelige verden. Over de næste måneder sætter Redox fokus på den brogede bevægelse, der først og fremmest samles om modstanden mod islam og muslimer.
","Det nye år bød fra start på forandringer på den radikale højrefløj. Efter længere tids tilløb sprang Uriasposten-stifteren Kim Møller ud som heltidsaktivist. Sammen med en række andre centrale skribenter startede en dansk aflægger af norske Document.no. Men dét, der skulle være den nationalkonservative bevægelses nye samlende medie blev i stedet en gedigen fiasko. Overgangen …
",Redox,['Nyheder']
0,634,https://redox.dk/nyheder/folkefest-samler-counterjihad-bevaegelsen/,2014-07-02 15:15:00,2017-10-20 11:54:20,Folkefest samler counterjihad-bevægelsen,"Lørdag den 5. juli mødes en række bloggere, prominente meningsdannere og antimuslimer fra den såkaldte counterjihad-bevægelse til sommertræf. Det foregår i idylliske omgivelser på Mosbjerggård, lidt udenfor Alken ved Skanderborg. Arrangementet er et forsøg på at bringe counterjihad-bloggerne og deres læsere sammen, og give den ellers så virtuelle bevægelse en fysisk basis.
Det er personkredsen omkring højrefløjsbloggen, Uriasposten, der står bag Mosbjerg Folkefest. Blandt deltagerne forventes folk fra bl.a. Dansk Folkeparti, Trykkefrihedsselskabet og Den Danske Forening samt personer fra det højreradikale miljø. Arrangørerne forventer omkring 120 deltagere.
Højrefløjens svar på Folkemødet
På programmet står talere som de nationalkonservative bloggere Kasper Støvring og Morten Uhrskov Jensen, det tidligere folketings- og EU-parlamentsmedlem Mogens Camre fra Dansk Folkeparti og Ole Hasselbalch fra Den Danske Forening. Trykkefrihedsselskabets tidligere formand, Lars Hedegaard, skal være konferencier ved arrangementet, mens baren bemandes af provo-kunstneren Uwe Max Jensen.
Om arrangementet skriver arrangør-gruppen bl.a. at “Festen er et uformelt mødested for nationalkonservative, nationalliberale og andre, der ønsker at bevare et suverænt Danmark med umistelige borgerlige rettigheder”. Folkefesten skal således være ”en årlig begivenhed, en lejlighed til at mødes og udveksle synspunkter under uformelle forhold, lade sig inspirere.”
Foruden de politiske oplæg står programmet på middag med mjød og helstegt pattegris og efterfølgende fest. Foruden networking blandt de ledende lag på det yderste højre, er der lagt op til den samme, uformel blanding af politikudvikling og socialt sammenværd som det kendes fra f.eks. det bornholmske Folkemøde. Ideen om at lade meningsdannere og menigmand mødes under uformelle former, præger også Mosbjerg Folkefest.
Videreførelse af Uriasposten-fest
Inspirationen til Folkefesten kommer fra højrefløjsbloggen Uriaspostens 10-års jubilæumsfest, der i juli sidste år blev afholdt samme sted. Ifølge arrangørerne er folkefesten en fortsættelse af sidste års fest, hvor Uriaspostens redaktør, Kim Møller, havde inviteret bloggere, gæste-skribenter, venner, kilder og ”godt-folk” til at fejre den populære blogs 10-års jubilæum med helstegt pattegris, mjød, nordisk kultur og politisk diskussion.
Blandt deltagerne i den lukkede jubilæumsfest var toppen af den skandinaviske counterjihad-bevægelse, heriblandt Trykkefrihedsselskabets ledelse, svenske Ingrid Carlquist, der er redaktør for avisen Dispatch International. Derudover deltog en række af bevægelsens førende bloggere, bl.a. den norske blogger, Peder Are Nøstvold Jensen. Under sit bloggeralias “Fjordman” belv han i 2011 verdenskendt som den største bidragsyder og inspirationskilde til den norske fascist og massemorder, Anders Behring Breiviks, berygtede 1500 sider lange manifest.
Højreradikale til Uriasposten-fest
Til jubilæumsfesten deltog også den kontroversielle svenske kunstner, Dan Park, der for nyligt blev idømt tre måneders fængsel for brud på den svenske racismelovgivning. Park har tidligere gjort sig bemærket ved bl.a. at opsætte hagekors og konservesdåser med påskriften ”Zyklon-B” ved den jødiske synagoge i Malmø, og han deltog i september sidste år i en demonstration i Stockholm arrangeret af det nynazistiske parti, Svenskarnas Parti.
Dan Park deltog d. 14. september 2013 i det nazistiske Svenskarnas Partis demonstration i Stockholm. (Foto: Redox)
Også folk fra det militante, højreradikale miljø var inviteret med til jubilæumsfesten, bl.a. det tidligere ledende medlem i Dansk Front og den nazistiske hooligangruppe, White Pride, Jacob Engelbrekt Andersen og Rasmus Medoc Benée Hansen, der ligeledes har en fortid i White Pride.
Med blå kasket ses Jakob Engelbrekt Andersen ved siden af den daværende Blood & Honour-leder Kasper Kröner, til NPD-demonstration i Neumünster i 2003. (Foto: Privat)
Nazister ikke velkomne i år 
Mosbjerg Folkefest er som sagt en videreførelse af Uriaspostens 10-års jubilæumsfest, og både blandt arrangørerne og de indbudte gæster er der et stort personsammenfald ift. sidste års fest. I år er nazister og højreradikale ifølge en af arrangørerne, Henrik Ræder Clausen, dog ikke velkomne:
”Ekstremister er ikke velkomne. Nationalsocialister og andre, der bruger vold som politisk virkemiddel, er ikke velkomne, det er klart,” udtaler han og slår fast at højreradikale, der alligevel dukker op til arrangementet vil blive vist bort: ”Hvis der kommer nogle ekstremister, og vi opdager det, så får de deres tilmelding tilbage,” siger Henrik Ræder Clausen.
Ifølge ham er arrangementet i år for folk, som ”respekterer Grundloven, som ikke bruger politisk vold, som har et godt forhold til jøder osv.”, hvilket ifølge Henrik Ræder Clausen betyder ordentlige folk, som ”forstår demokratiets spilleregler og respekterer dem og arbejder for at udbrede respekten for dem.”
Han vil dog ikke svare på, om personer, der har en voldelig fortid i f.eks. White Pride, er velkomne, så længe de bare i dag respekterer Grundloven.
Counterjihad-bevægelsens danske mødested
Mosbjerg Folkefest skal ifølge arrangementets hjemmeside fungere som et årligt uformelt mødested for nationalliberale og nationalkonservative, et åbent arrangement, hvor alle interesserede kan deltage.
Meget tyder dog på, at initiativets vigtigste formål er at skabe en årligt tilbagevendende politisk festival i Danmark for den såkaldte counterjihad-bevægelse, der kan lokke de mange bloglæsere og bevægelsens støtter ud af dagligstuerne og med til politisk skolende arrangementer.
Den internationale counterjihad-bevægelse startede i midten af 00’erne som et netværk bestående af antimuslimske organisationer, blogs og enkeltpersoner. Counterjihad betegner en bestemt del af den antimuslismske bevægelse, der opfatter islam som en totalitær politisk ideologi, hvis formål det er at ”islamisere” den vestlige verden gennem indvandring og dermed omstyrte den såkaldt vestlige kultur.
BAGGRUND: Læs mere om counterjihad-bevægelsen her.
Bevægelsen har hovedsagligt været organiseret omkring diverse virtuelle mødesteder på nettet, og dens ideologi bliver formuleret af de førende internationale antimuslimske bloggere. I de senere år har bevægelsen forsøgt at skabe en fysisk bevægelse uden for cyberspace.
Tidligere har Counterjihad-bevægelsens ideologer, bloggerne, afholdt de såkaldte bloggertræf og lukkede counterjihad-topmøder. Man har dog manglet succesfulde arrangementer, der kunne mobilisere bloggenes læsere og bevægelsens medlemmer. Det har bevægelsen her i Danmark angiveligt fået. Mosbjerg Folkefest er åben for alle interesserede og forsøger at skabe en forbindelse mellem bloggere og læsere.
Prominente talere
På talerlisten til Mosbjerg Folkefest står flere af den internationale counterjihad-bevægelses centrale meningsdannere, der foruden konferencieren Lars Hedegaard bl.a. tæller redaktøren for den norske blog Dokument.no, Hans Rustad og Alain Wagner fra International Civil Liberties Alliance, der talte til European Defence League-demonstrationen i Århus i 2012.
Alain Wagner talte til European Defence League-demonstrationen i Århus d. 31. marts 2012. (Foto: Redox)
Interessant er det desuden, at det tidligere folketings- og europaparlamentsmedlem for Dansk Folkeparti, Mogens Camre, skal tale til folkefesten. Dansk Folkeparti har de senere år fjernet sig fra de mere radikale, antimuslimske kredse til fordel for rollen som et borgerligt folkeparti. Flere af arrangørerne bag Mosbjerg Folkefest er selv nuværende eller tidligere medlemmer af partiet, og det er måske arrangørernes håb, at man med Camres deltagelse kan appellere til DF’s bagland.
Mosbjerg Folkefest tegner således til at blive årets største sammenkomst af både ledende og menige medlemmer af counterjihad-bevægelsen, med deltagelse af store dele af det antimuslimske miljø i Danmark.
Vi har i forbindelse med artiklen kontaktet flere af arrangørerne bag Mosbjerg Folkefest, bl.a. Svend Flemming Andersen, der ligger grund til festen på Mosbjerggård. Han ønskede dog ikke at tale med Redox. Vi har desuden forgæves forsøgt at få kommentarer fra Jacob Engelbrekt Andersen, Rasmus Medoc Benée Hansen og fra Uriaspostens redaktion.
Opdatering: Efter artiklen blev publiceret har Rasmus Medoc kontaktet Redox. Han siger til Redox, at han aldrig har været medlem af White Pride.
 
","Lørdag den 5. juli mødes en række bloggere, prominente meningsdannere og antimuslimer fra den såkaldte counterjihad-bevægelse til sommertræf. Det foregår i idylliske omgivelser på Mosbjerggård, lidt udenfor Alken ved Skanderborg. Arrangementet er et forsøg på at bringe counterjihad-bloggerne og deres læsere sammen, og give den ellers så virtuelle bevægelse en fysisk basis. Det er personkredsen …
",Redox,['Nyheder']
0,2938,https://redox.dk/nyheder/vermunds-ven-smuglede-vaaben-til-danmark/,2019-04-26 13:26:41,2019-04-26 13:31:18,Vermunds ven smuglede våben til Danmark,"Erik Guldager, der til dagligt fører sin politiske kamp mod det politiske etablissement i Danmark, har som tidligere omtalt på Redox været i vælten i forbindelse med to kontroversielle personsager i henholdsvis Struer og Helsingør kommune. Begge sager involverede beskyldninger om trusler og chikane mod embedsfolk og politikere. Derudover har han lagt hus til Muhammed-tegneren Kurt Westergaards udstilling og gjort sig til talsmand for arbejdsgiversiden i konflikten om overenskomst på Restaurant Vejlegården. Hele den historie kan du læse her.

Onsdag kunne Redox så fortælle, at Erik Guldager forsøgte sig med en politisk karriere i Folketinget for Nye Borgerlige. Han tilbød partiet sit kandidatur, men blev afvist af toppen i Nye Borgerlige. Ifølge Erik Guldager selv blev han ”fundet for let”.
Redox kan nu afsløre, at Erik Guldager, efter eget udsagn, har brudt loven ved at smugle ulovlige våben ind i Danmark.
Smuglede og udleverede pebersprays
Længe inden den 1. januar 2019, hvor det i Danmark blev lovligt at opbevare og anvende pebersprays som selvforsvar i eget hjem, var Erik Guldager på banen som aktivist for udbredelsen af ulovlige pebersprays. Den aktivisme indebar både indsmugling til Danmark af pebersprays samt udlevering af dem til interesserede. 
Erik Guldagers ulovlige aktivisme var ikke noget, han lagde skjul på. Den 14. januar 2017 valgte Erik Guldager ligefrem at berette om sine smuglergerninger på Facebook, hvor han skrev:
”Ca. et par gange om ugen er der nogen der skriver mht. pebersprays og om jeg stadig kan skaffe dem. Pebersprays kan fået overalt i Tyskland – og storsælger stadig. De fåes flere steder eks. I Flensborg og koster fra 5.- euro (knap 40.- danske) og op. Den på billedet er fremragende og koster 10.- euro. Der er ret stor forskel på dem, både dosering og anvendelighed – kvalitet koster også her, men er det værd! Jeg har ikke tiden til at køre rundt med dem og tager kun 30-40 stykker med til DK næste gang, hvor de så kan afhentes i Århus. Pas godt på jer selv – politikerne og politiet har givet op !”
Erik Guldagers Facebook-opslag fra den 14. januar 2017. Screenshot. 
Opslaget på Erik Guldagers facebook-profil opnåede 95 reaktioner og 22 kommentarer af positiv karakter. To af dem, der har ”liket” Erik Guldagers kriminelle aktiviteter er Nye Borgerliges nuværende folketingskandidater Gitte Keller og Martin Knudsen.
Kørte rundt med pistol
To år efter Erik Guldager pralede med sin smugleraktivisme postede et opslag om våben på Facebook. Denne gang var der tale om en pistol. Den 4. marts 2019 postede Erik Guldager således et billede, hvor der tydeligt ses en pistol i et hylster. Det fremgår ikke, om der er tale om en ægte pistol eller om en attrappistol. 
Som følgetekst skrev han:
”Man skal – takket være politikerne – være klædt godt på når man færdes rundt om på vejene i Europa. I morgen tirsdag rammer jeg den danske grænse ca. Kl 14-15 stykker…. Lad os se om politiet holder øje efter en sort Mercedes st. car på gule plader….”
Erik Guldagers Facebook-oplag fra den 4. marts 2019. Screenshot.
Venskabeligt forhold til Pernille Vermund og Nye Borgerlige
På Facebook er Erik Guldager venner med stort set hele toppen af Nye Borgerlige. Særligt har han de seneste år på Facebook været en varm fortaler for partiets formand, Pernille Vermund. Den varme og beundrende omtale af partiformanden fremgår af talrige facebook-opslag fra Erik Guldagers hånd.
Forholdet mellem Nye Borgerlige og Erik Guldager har dog også en officiel karakter. I marts 2018 afholdte partiet et støttearrangement for deres valgkamp på en bar i København. Arrangementets omdrejningspunkt var et foredrag med Erik Guldager om hans liv som gallerist for Mohammedtegneren Kurt Westergaard og de efterfølgende år med trusler og politibeskyttelse.
Forholdet mellem Erik Guldager og Pernille Vermund går tilbage til mindst 2015. Pernille Vermund var dengang medlem af det Konservative Folkeparti. Allerede dengang anbefalede Erik Guldager befolkningen at stemme på Pernille Vermund. F.eks. skrev Erik Guldager på Facebook den 3. maj 2015, at hun var “løsningen på rigtig mange politiske opgaver og udfordringer”.
Udover anbefalingen til at stemme på Pernille Vermund skortede det ikke på rosende ord i opslaget. Pernille Vermund beskrives som den ”…bedste og mest engagerede politiker siden Schlüter.” Erik Guldager var desuden i juni 2015 kraftigt involveret i tilblivelsen og afsættelsen af en kendt valgplakat af Pernille Vermund. Valgplakaten blev tegnet af Kurt Westergaard og originalen endte efter auktionen på Facebook i hænderne på den nuværende næstformand i Nye Borgerlige, Peter Seier Christensen. 
Efter Nye Borgerliges Årsmøde i 2017 slog Erik Guldager dette billede fra mødet op på Facebook. Fra venstre ses Lars Tvede, Pernille Vermund, Erik Guldager og Rikke Louise Andersen. Screenshot.
Pernille Vermund har overfor Berlingske bekræftet, at hun kender Erik Guldager fra hendes valgkampagne i 2015. Valgkampen i 2015 er dog langt det eneste sted, de kender hinanden fra. Partiformanden og galleristen har ved flere lejligheder poseret sammen på offentligt tilgængelige billeder på Facebook. Udover billederne har de to allieret sig i flere konkrete sager sammen. Det skete f.eks. da Nye Borgerlige–sympatisøren Flemming Nielsen, som Pernille Vermund omtaler som sin “ven”, blev idømt dagsbøder i byretten efter racismeparagraffen efter at have postet et opslag på Facebook, hvor han sammenlignede islam med nazisme.
For at støtte Flemming Nielsen ”i vores fælles kamp for ytringsfriheden” lavede Pernille Vermund sammen med Erik Guldager og den nuværende folketingskandidat for Nye Borgerlige, Annette Skov Andersson, en indsamlingskampagne, der skulle dække Flemming Nielsens udgifter i forbindelse med sagen. Den 11. februar 2016 kunne Pernille Vermund så takke for støtten til alle, der havde bidraget til kampagnen. Dem der havde støttet med 300 kr. eller mere blev belønnet med en plakat fra Kurt Westergaard. Samme dag postede også Erik Guldager et opslag på Facebook om samme sag, hvor han skriver: 

Sammen med Pernille Vermund og Annette Skov Andersson har vi søsat en støtte til Flemming Nielsen.”



Folketingsvalg 2019
Denne artikel er en del af vores dækning af Folketingsvalget 2019, hvor vi gransker Nye Borgerlige og Stram Kurs. Du kan sende os tips på email, Signal eller Facebook.
Hvis du vil støtte vores arbejde økonomisk kan du gøre det på Mobilepay 80905, ved at blive støttemedlem eller med en bankoverførsel.


Sagen mod Flemming Nielsen blev efterfølgende ført i Østre Landsret efter Procesbevillingsnævnet ekstraordinært havde givet tilladelse hertil. Flemming Nielsen endte med at blive frikendt for racisme. Og netop Kurt Westergaard er en anden af Pernille Vermund og Erik Guldagers fælles venner. Foruden den nævnte plakatpræmie og valgplakaten fra 2015, har Erik Guldager og Pernille Vermund også spist middag sammen med Kurt Westergaard. Det skete f.eks. den 23. august 2015, hvor Erik Guldager postede et billede på Facebook, hvor han sammen med Pernille Vermund, Peter Seier Christensen og Kurt Westergaard spiste middag i ”godt og begavet selskab”. Samme dag postede også Pernille Vermund et opslag om middagen, hvor hun “tagger” Erik Guldager og ifølge opslaget ikke kan huske, hvornår hun sidst har været så “opslugt af et selskab”.
Hverken Erik Guldager, Pernille Vermund eller Nye Borgerlige har ønsket at udtale sig til Redox.
","Erik Guldager, der til dagligt fører sin politiske kamp mod det politiske etablissement i Danmark, har som tidligere omtalt på Redox været i vælten i forbindelse med to kontroversielle personsager i henholdsvis Struer og Helsingør kommune. Begge sager involverede beskyldninger om trusler og chikane mod embedsfolk og politikere. Derudover har han lagt hus til Muhammed-tegneren …
",Redox,['Nyheder']
0,3295,https://redox.dk/nyheder/hoejreradikal-topfigur-sidder-faengslet-for-pistol-og-bombe/,2019-08-08 11:12:06,2019-08-08 11:12:06,Højreradikal topfigur sidder fængslet for pistol og bombe,"“Hvor blev freedomfighter Michael Ellegaard af?”
Sådan spurgte organisationen Stop Islamiseringen af Danmark (SIAD) på sin hjemmeside den 18. juli. Anledningen var, at Michael Ellegaard siden april har siddet varetægtsfængslet. I artiklen skrev SIAD videre:
“Michael Ellegaard, frihedskæmperen fra Bolbro, har før været udsat for chikane fra Odense Politi og Politiets Efterretningstjeneste. De kan ikke lide at Michael Ellegaard er en vaskeægte patriot og frihedskæmper og derfor prøver de med alle midler at lukke munden på ham. Indtil andet er bevist er de nye angreb imod ham simpelthen politisk. Man ønsker en politisk modstander skaffet af vejen.”
Redox har kigget nærmere på sagen. Af de foreløbige oplysninger, der primært stammer fra Ellegaards egner udtalelser i retten, peger intet på, at der skulle være tale om et justitsmord.
Trusler og ransagning
Sagen tager ifølge Michael Ellegaards egen forklaring i retten udgangspunkt i en samværssag.
Han er sigtet for to forhold af trusler mod socialrådgivere i Odense Kommune. I telefonsamtaler har han truet med at skyde tre navngivne socialrådgivere, ligesom han i en email har skrevet, at han er “villig til at gå et skridt længere ned på rangstigen og få fra 16 år til livstid” for at kunne se sin datter.
Han forklarede i grundlovsforhøret 5. april, at kommunen har tvangsfjernet hans barn. Derfor var han “frustreret” og “psykisk i kulkælderen”. Han nægtede sig samtidig skyldig i truslerne, men sagde i stedet, at mailen “ikke var en trussel, men udtryk for frustration”.
Resultatet af grundlovsforhøret blev, at Michael Ellegaard blev varetægtsfængslet.
Pistol og rørbombe
3. maj skulle fængslingen forlænges af retten. Her meddelte anklagemyndigheden, at sigtelserne mod Ellegaard blev udvidet.
Han blev sigtet for to tilfælde af ulovlig våbenbesiddelse under særligt skærpende omstændigheder, fordi politiet havde fundet hhv. en rørbombe med detonator samt en skarpladt 9mm Luger-pistol med to tilhørende, fyldte magasiner, et ukendt antal patroner samt et skulderhylster. Rørbomben var rigget til ved Ellegaards hoveddør, så den kunne detoneres inde fra huset.
Under retsmødet forklarede Ellegaard, at både pistol og rørbombe skulle bruges til at forsvare sig selv mod en navngiven mand, der blev dømt for forsøg på terror i 2008. Ellegaard var bange for, at den terrordømte mand ville opsøge ham.
I forklaringen er det gengivet, at Ellegaard udpeger en navngiven ven, M.U.T., som kom “med plastisk sprængstof og 9 mm’eren, som sigtede skulle betale 5.000 kr for”.
Ellegaard fik ikke overraskende forlænget sin varetægtsfængsling.
Efterfølgende er hans varetægtsfængsling flere gange blevet forlænget uden retsmøde, fordi Ellegaard har accepteret fængslingen.
Michael Ellegaard ved English Defence Leagues store demonstration i Århus i 2012.
Nedlagde parti
I maj sidste år nedlagde Michael Ellegaard sit parti Frit Danmark, som han flere gange har stillet op for ved kommunalvalg. I forbindelse med lukningen skrev han på Facebook:
“Ca. 3500-4000 mennesker batter ikke i en meningsmåling fra hele landet, når de kommer alle steder fra. Men de behøver ikke være end 12 stk. overalt i landet hvor de kommer, hvis de har noget fuldautomatik i hænderne så vil de til enhver tid sejre, uanset hvem de konfronterer, da modstanderen er fuldstændig overrumplet før de overhovedet ved hvad der sker !!!”
Da Redox interviewede Ellegaard i forbindelse med lukningen af Frit Danmark sagde han, at ikke selv er en del af en bevæbnet undergrundsbevægelse og at alle hans våben er lovlige. Det er retten i Odense foreløbigt uenig med ham i.
Af retsdokumenterne fremgår det iøvrigt, at Michael Ellegaard i perioden 2007 til 2018 fire gange er idømt fængselsstraffe på henholdsvis et år, seks måneder, otte måneder og seneste seks måneder. Sagerne har blandt andet omhandlet grov vold, trusler, vidnetrusler og ulovlig våbenbesiddelse. Han har reststraffe for cirka fem måneder.
Det er uvist, hvornår den den nye våbensag skal afgøres i retten.
","“Hvor blev freedomfighter Michael Ellegaard af?” Sådan spurgte organisationen Stop Islamiseringen af Danmark (SIAD) på sin hjemmeside den 18. juli. Anledningen var, at Michael Ellegaard siden april har siddet varetægtsfængslet. I artiklen skrev SIAD videre: “Michael Ellegaard, frihedskæmperen fra Bolbro, har før været udsat for chikane fra Odense Politi og Politiets Efterretningstjeneste. De kan ikke …
",Redox,['Nyheder']
0,675,https://redox.dk/nyheder/daniel-carlsen-den-uundvaerlige-foerer/,2016-08-13 05:07:49,2017-10-20 11:23:00,Daniel Carlsen – Den uundværlige fører,"På baggrund af det store fokus på Danskernes Parti bringer vi her vores artikel om Daniel Carlsen og hans politiske baggrund fra 2013. Artiklen blev første gang bragt i bogen “Demokratiske Nazister”, der omhandler partiets strukturer, politik, strategi og medlemmer. Bogen udkom op til by- og regionsrådvalget i 2013, hvor Danskernes Parti for første gang var at finde på  stemmesedlen.
Daniel Carlsen stiftede sit første bekendtskab med den yderste højrefløj, som mange andre unge før ham, ved at have sin faste gang på Århus Stadion. Her blev han som ung AGF-fan en del af fangrupperingen Ungdommen, der husede en flok unge mænd, som alle voksede op i det uofficielle fanmiljø på Århus Stadion.
På den ene side var det et apolitisk fodboldmiljø, på den anden side et sted, hvor kendte racister og nazister kunne politisere de unge drenge i et forsøg på at rekruttere dem til den voldelige og nazistiske hooligangruppe Ultra White Pride og den antimuslimske forening Vederfølner. Sådan gik det også Daniel Carlsen. Allerede som teenager blev han medlem af White Pride, og som sådan var han med til at hylde Adolf Hitler på dennes fødselsdag med et banner på Århus Stadion under en superligakamp. Samtidig deltog han i en række aftalte slagsmål med andre  hooligans fra bl.a. Aalborg.
Daniel Carlsen blev straffet flere gange for sine aktiviteter. Han fik i 2008 en voldsdom for at overfalde en vagt på et diskotek i Århus med et glas, hvilket kostede 60 dages betinget fængsel. Senere samme år fik han tre måneders betinget fængsel for at male nazistisk hærværk rundt omkring i Århus.
Daniel Carlsen sammen med hooligangruppen White Pride og hooligans fra Aalborg, i forbindelse med en arrangeret slåskamp i Aalborg 2. juli 2008. Foto: Redox
I foråret 2008 stod Daniel Carlsen frem som medlem af nazipartiet DNSB, hvor han hurtigt begyndte at tage del i den praktiske aktivisme. Det skete på et tidspunkt, hvor DNSB var i kraftig vækst. Efter netværket Dansk Fronts lukning i 2007 lukrerede DNSB stort på manglen på stærke organiseringer på den yderste højrefløj, og partiet blev et af de steder, hvor de unge racister søgte fællesskab. Daniel Carlsen blev i høj grad symbolet på den genoplivning, som partiet oplevede i 2008 og 2009.
Hans medlemskab i en rivaliserende nazigruppe faldt ikke i god jord hos White Pride, og der gik ikke længe, før Daniel Carlsen gled ud af hooligangruppen.
Inden han hengav sig permanent til DNSB, var han dog også forbi Vederfølner. Han deltog blandt andet i foreningens generalforsamling i marts 2008, men han var ikke enig i Vederfølners politiske linje, der blandt andet omhandler en bevarelse af demokratiet.
I forbindelse med, at Daniel Carlsen stod frem som aktiv nazist i medierne, udtalte han blandt andet følgende til avisen Urban den 16. maj 2008:
”Folk tænker fjendsk og hadsk om  nationalsocialismen, fordi det eneste, de kender til den er historien om udryddelse af seks millioner jøder – og den udlægning af holocaust tror jeg ikke på. Jeg ser Hitler som en stor mand, der har grundlagt det, jeg tror på, men folk har problemer med ham på grund af kommunisternes og amerikanernes propaganda siden Anden Verdenskrig. Det er et kæmpe problem, at folk tror på den demokratiske propaganda.”
 
Daniel Carlsen indtog hurtigt en central rolle i DNSB. I praksis organiserede han al partiets arbejde i Øst- og Midtjylland, og samtidigt plejede han tætte relationer til partiets dengang stærke afdeling i Sønderjylland. Han frekventerede desuden hyppigt hovedkvarteret i Greve. Indtil da havde DNSB i mange år ikke været aktive i Østjylland, men med Daniel Carlsens entré ændrede det billede sig hurtigt. Uddeling af løbesedler, opsætning af klistermærker og afholdelse af minidemonstrationer gjorde pludselig den midtjyske afdeling til partiets mest udadvendte.
Takket være sit høje aktivitetsniveau og sine skarpsindigheder fik Daniel Carlsen hurtig opbygget et tæt forhold til partiformanden Jonni Hansen, der på mange måder blev Carlsens mentor og vejleder. Ligesom forbilledet Jonni Hansen, formåede Daniel Carlsen at sno medierne om sin lillefinger. Der er således blevet lavet en lang række portrætter af ham, bl.a. i Nyhedsavisen, BT og Søndagsavisen, og han er adskillelige gange blevet interviewet i TV og radio. Han fik f.eks. massiv medieopmærksomhed efter hans rejse til udryddelseslejren Auschwitz-Birkenau i selskab med den 84-årige holocaust-overlever Zygmunt Gross og en journalist fra Nyhedsavisen.
På den lidt mere celebre front fik Daniel Carlsen taget et foto sammen med sangeren Rasmus Nøhr, som han mødte på spisestedet Rio Bravo. Carlsen solgte efterfølgende billedet til Se & Hør og donerede betalingen på et par tusinde kroner til DNSB’s partikasse.
Daniel Carlsen blev også en aktiv debattør på diverse internetfora og blogs. På DNSB’s eget interne forum har han flere gange luftet sine rabiate holdninger. Således skrev han i marts 2008, hvad han efterfølgende har bedyret var ment ”for sjov og i dyb ironi”:
”Jeg har gjort meget. Mit første jødedrab har jeg dog endnu til gode.”
 
I august 2010 måtte TV2 lukke Daniel Carlsens blog på tv-kanalens hjemmeside, da indholdet var i strid med reglerne for bloggen. Det skete, efter at TV2 havde modtaget en lang række klager over et indlæg på bloggen, hvori Daniel Carlsen skrev følgende: ”Som det er påvist, så vil negere fra Ekvatorial Guinea, hvor gennemsnits-intelligenskvotienten er 59, ikke få en IK på 100 ved at flytte til Europa. Derfor vil denne indvandring være direkte landsskadelig.”
Blogindlægget førte til en politianmeldelse for  overtrædelse af straffelovens paragraf 266b – også kaldet racismeparagraffen – og anmeldelsen førte til en retssag, hvor Daniel Carlsen i juli 2013 blev frifundet ved Vestre Landsret for overtrædelse af racismeparagraffen. Landsretten begrundede frifindelsen med, at blogindlægget var en del af en politisk debat, og at  ytringsfriheden derfor skulle tolkes snævert. Udtalelsen var således ikke strafbar, selv om retten fandt, at den ”ud fra en almindelig betragtning må forekomme stødende.”
Daniel Carlsen iført DNSB-uniform (hvid skjorte, rødt slips og sort jakke) i forbindelse med en DNSB-løbeseddelsuddeling ved Århus banegård i 2009. Foto: Privat
I foråret 2011 brød Daniel Carlsen som sagt med DNSB, og med sig tog han stort set alle partiets aktive  medlemmer på nær inderkernen fra huset i Greve. Med et trylleslag gik DNSB fra at være en af højrefløjens  stærkeste organisationer til at være en af de absolut svageste. Forud for bruddet og den efterfølgende opstart af Danskernes Parti lå en stor mængde lobbyarbejde og diskussioner i kulissen. Der var dog ingen tvivl om, at projektet ville lykkes. Selv blandt de folk, der var medlem af DNSB, før Daniel Carlsen blev født, hersker der ingen tvivl om, at han bestrider et politisk talent større end tidligere set i den danske nazibevægelse.
Daniel Carlsen er dygtig til at strukturere sin organisation, udvikle politik og igangsætte aktivisme, men hans allerstørste force er hans blik for medielandskabet og hans evne til at profitere på dagsaktuelle historier. Et eksempel er hans håndtering af Anders Breiviks terrorangreb i Norge den 22. juli 2011. I modsætning til medlemmerne af Danmarks Nationale Front, der på Facebook hyldede angrebet, tog Daniel Carlsen i stedet til København, hvor han lagde en buket blomster foran den norske ambassade. Herefter publicerede han en artikel om sin tur og den hurtige reaktion betød, at Danskernes Parti fuldstændig gik fri, da de danske medier i tiden efter angrebet satte fokus på den yderste højrefløj. På trods af sin unge alder og relativt korte karriere placerer Daniel Carlsen sig altså som en af de mest magtfulde personer på den yderste højrefløj herhjemme.
Daniel Carlsens talent og indflydelse kan dog vise sig også at blive Danskernes Partis store svaghed. Med en stærk og enerådig leder, der knapt kan siges at være omgivet af markante eller stabile folk, er partiet særdeles sårbart. Selv om partiet medlemsmæssigt er godt på vej til at blive den største organisation til højre for Dansk Folkeparti, kan hele projektet falde sammen, hvis fører Carlsen forsvinder.
Artiklen er tidligere publiceret i Redox’ bog om Danskernes Parti “Demokratiske Nazister” i 2013. Daniel Carlsen har hverken i 2013 eller 2016 overfor Redox ønsket at forholde sig til artiklen.
","På baggrund af det store fokus på Danskernes Parti bringer vi her vores artikel om Daniel Carlsen og hans politiske baggrund fra 2013. Artiklen blev første gang bragt i bogen “Demokratiske Nazister”, der omhandler partiets strukturer, politik, strategi og medlemmer. Bogen udkom op til by- og regionsrådvalget i 2013, hvor Danskernes Parti for første gang …
",Redox,['Nyheder']
0,4710,https://redox.dk/nyheder/paludan-saa-paa-da-uwe-og-nazisterne-lavede-kunst/,2023-02-13 00:01:34,2023-04-03 09:20:21,"Paludan så på, da Uwe og nazisterne ‘lavede kunst’","Rasmus Paludan, to nazister og en nøgen provokunstner med Stram Kurs-medlemskab. Det var nogle af ingredienserne, da en happening i onsdags blev gennemført i København.
Her var Uwe Max Jensen – kendt som højreradikal provokunstner med bånd til mange dele af den nationalkonservative bevægelse – i København. Foran Vestindisk Pakhus afklædte han sig og blev derefter malet sort af flere af sine hjælpere. To af dem hedder Lars Agerbæk og Dan Park er begge en del af nazibevægelsen.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Happeningen fandt sted dér, hvor en statue tidligere stod til minde om oprørslederen Mary Thomas, bedre kendt Queen Mary, der var en nøglefigur under arbejderoprøret mod de slaveri-lignende forhold på St. Croix i 1878, selvom slaveriet formelt var ophørt 30 år tidligere. Fra marts 2018 til december 2020 stod et syv meter højt monument af kunstnerne La Vaughn Belle og Jeannette Ehlers på stedet, hvilket har provokeret højreradikale til flere gange at aktionere på stedet. Sådan skete det også onsdag.
Her var en lille skare højreradikale og nazister således samlet. Uwe Max Jensen fik hjælp med malingen af Dan Park, der gang på gang på gang er dukket op i nazistiske sammenhænge, som for eksempel NMR-demonstrationer og Blood & Honour-koncerter. Du kan læse hele Redox’ gennemgang af Dan Parks nazistiske cv her.
Efter at være blev malet paraderede Uwe Max Jensen rundt på pladsen med en spydlignende stav i hånden og en krone på hovedet. Han kravlede derefter op på den sokkel, hvor Queen Mary-statuen stod. Blackfacing-aktionen endte med at Uwe Max Jensen sprang i havnen og råbte ‘Black lives matter’ med henvisning til de omfattende demonstrationer under samme slogan i sommeren 2020.
Også Lars Agerbæk hjalp til med at male Uwe Max Jensen sort. Han har i en årrække bevæget sig rundt på den yderste højrefløj og har blandt andet deltaget i For Friheds demonstrationer i København. Han har også været i Sverige og marchere med nazibevægelsen NMR. Det skete den 1. maj 2018 i Ludvika. Agerbæk har udover aktiviteterne på gaden været særdeles aktiv på nettet, hvor han jævnligt har skrevet på NMR’s danske hjemmeside, ligesom han har bånd til en række danske alt-right nazister.
Lars Agerbæk ses her ved Den Nordiske Modstandsbevægelses demonstration i den svenske by Ludvika 1. maj 2018. Foto: Redox.
Ved happeningen, der ikke var forhåndsannonceret, var også Rasmus Paludan til stede. Han siger til Redox, at han alene var til stede som tilskuer, at han ikke vidste, at Dan Park skulle deltage, ikke kender Lars Agerbæk og at han “er modstander af NMR. Både af deres politiske synspunkter og af de ulovlige handlinger, som visse af deres medlemmer har begået.”
Lars Agerbæk har ikke reageret på Redox’ henvendelse. Dan Park siger til Redox, at hvis folk vil kalde ham nazist, fordi han ‘står op for ytringsfrihden og laver samfundskritiske satire, så må de vel gøre det.” Han har ikke ønsket at forholde sig til sin tidligere deltagelse i en række erklærede nazistiske arrangementer.
Uwe Max Jensen siger til Redox, at der ikke var tale om en aktion men et kunstværk. Det er ham selv, der har inviteret Lars Agerbæk og Dan Park. Forelagt de tos deltagelse i nazistiske aktiviteter skriver Uwe Max Jensen:
“I mit kunstneriske virke har jeg samarbejdet med jøder, muhamedanere, danskere, udlændinge, kriminelle, kommunister, folk fra underklassen, folk fra overklassen og ikke-vaccinerede. Hvis de pågældende deler min kunstneriske vision eller kan bidrage til den på en opløftende måde, ønsker jeg ikke at stille mig til dommer over, hvorvidt de pågældende er jøder, muhamedanere, danskere, udlændinge, kriminelle, kommunister, folk fra underklassen, folk fra overklassen og ikke-vaccinerede.”
","Rasmus Paludan, to nazister og en nøgen provokunstner med Stram Kurs-medlemskab. Det var nogle af ingredienserne, da en happening i onsdags blev gennemført i København. Her var Uwe Max Jensen – kendt som højreradikal provokunstner med bånd til mange dele af den nationalkonservative bevægelse – i København. Foran Vestindisk Pakhus afklædte han sig og blev …
",Redox,['Nyheder']
0,4655,https://redox.dk/nyheder/nazister-doemt-for-homofobisk-hadforbrydelse-og-haervaerk-mod-venstreorienteret-bogcafe/,2023-01-10 00:01:25,2023-04-03 09:19:21,Nazister dømt for homofobisk hadforbrydelse og hærværk mod venstreorienteret bogcafé,"Byretten i Aarhus afsagde den 7. december 2022 dom over tre østjyske nazister fra Den Nordiske Modstandsbevægelse (NMR). Alle tre blev dømt efter den grove hærværksparagraf og en enkelt ligeledes efter racismeparagraffen efter at have udøvet organiseret hærværk mod en regnbuebænk og en kommunistisk bogcafé. Sagen har sammenhæng med de meget omtalte antisemitiske hærværksaktioner NMR gennemførte i forbindelse med Krystalnatten den 9. november 2019. Her begik aktivister fra NMR omfattende hærværk mod jødiske mål i Randers. Nu kan Redox, med udgangspunkt i domsbogen fra den netop afsluttede retssag, fortælle hele historien om aktionerne og de deraf følgende domme.
Nazistisk hærværksbølge i 2019
Det vakte enorm opsigt i hele landet da nazister fra NMR i forbindelse med Krystalnatten den 9. november 2019, i en såkaldt “pannordisk aktion”, koordinerede hærværksaktioner på jødiske mål i Randers. Det gik ud over en jødisk gravplads, hvor der blev udført omfattende hærværk og væltet gravsten. Også Sparekassen Kronjyllands facade blev udsat for hærværk pga. en jødisk davidsstjerne på husmuren.
Den nazistiske hærværksbølge i det østjyske i 2019 begrænsede sig dog langtfra kun til jødiske mål. Allerede tidligere på året havde NMR gennemført organiserede hærværksaktioner mod andre fjendebilleder. Således blev en regnbuebænk i Aarhus, eller “mangfoldighedsbænk” som den også blev kaldt, udsat for hærværk i sommeren 2019. “Mangfoldighedsbænken” var rejst af Aarhus Kommune som et symbol mod homofobi i fodbold. Den kommunistiske bogcafé, Spartakus – ligeledes i Aarhus, blev også udsat for en lignende aktion i september 2019.
Sammenhængen mellem hærværksaktionerne
Retssagen vedrørende de antisemitiske aktioner NMR gennemførte i Randers på Krystalnatten i 2019 er afsluttet og endte med ubetingede fængselsstraffe til NMR-lederen, Jacob Vullum Andersen og dennes håndlanger, Søren Lau Kjeldal.
De separate retssager hænger sammen på den måde, at både Jacob Vullum Andersen og Søren Lau Kjeldal også var direkte involveret i de forudgående hærværksaktioner i Aarhus. Retssagen mod Jacob Vullum Andersen og Søren Lau Kjeldal om deres rolle i de antisemitiske krystalnatsaktioner og hærværket i Aarhus blev dog kørt særskilt, da den sag var af mere omfattende karakter. De to nazister er dermed allerede fundet skyldige og dømt for deres roller i hærværksaktionerne i Aarhus før Krystalnatten.
Kamp mod “homolobbyen”
Anklageskriftet blev ifølge byrettens domsbog første gang præsenteret for de tre anklagede nazister den 7. september 2020. Det var altså først tre år efter aktionerne fandt sted og mere end to år efter retssagen startede, at den sidste del af det omfattende sagskompleks efter den nazistiske hærværksbølge blev endeligt afsluttet.   
Det skete onsdag den 7. december 2022, hvor der faldt dom ved Byretten i Aarhus. Her havde tre nazister fra NMR siddet på anklagebænken, sigtet for henholdsvis hærværket mod regnbuebænken samt mod den kommunistiske bogcafé. Nazisterne på henholdsvis 28, 24 og 23 år nægtede sig under hele retssagen skyldige i anklagerne og nægtede ifølge domsbogen at udtale sig i retten.
Malthe Christiansen ses her ved Den Nordiske Modstandsbevægelses demonstration 1. Maj 2019 i Kungälv. Foto: Redox.
Byretten i Aarhus slog i sin dom fast, at der var tale om en organiseret hærværksaktion vendt mod andres seksualitet, da den ældste af de tre nazister, Malthe Christiansen, sammen med Søren Lau Kjeldal og efter “opfordring” og “efter aftale” med Jacob Vullum Andersen, overmalede regnbuebænken i Aarhus og påtegnende/påklistrede den NMR’s nazistiske symbol, den såkaldte Tyrrune. Et symbol som især det nazistiske SS benyttede før og under 2. verdenskrig. Det fremgår desuden af domsbogen, at Jacob Vullum Andersen havde forsynet Malthe Christiansen og Søren Lau Kjeldal med “remedier” såsom malerbakker, malerruller og Tyrruner til påklistring på bænken og generelt bistået ved planlægningen af aktionen. Aktionen mod regnbuebænken fandt præcist sted “ved Ceres Park den 10. juni 2019 lige efter midnat”, som det fremgår af domsbogen. Malthe Christiansen havde ifølge domsbogen fået besked på at “tage før og efter billeder af bænken”. Formålet skulle være, at NMR’s hjemmeside som de første skulle kunne bringe nyheden om aktionen. Desuden håbede nazisterne, at aktionen ville få yderlig opmærksom, da der på samme tid skulle afvikles det kendte motionsløb Royal Run i området omkring regnbuebænken. Oplysningerne blev fundet på Søren Lau Kjeldals telefon og kunne alt sammen læses af politiet i en beskedtråd med navnet “Regnbuebænke i Aarhus”. Nazisterne benyttede den krypterede beskedtjeneste Signal til at kommunikere internt. I samme tråd fik Malthe Christiansen og Søren Lau Kjeldal senere ros af Jacob Vullum Andersen for deres indsats med aktionen.
så normale mennesker igen kan benytte bænken uden at blive mindet om unaturlig livsstil og fordærvet adfærd.
Alle tre unge nazister stod anklaget efter den hårde hærværksparagraf i straffeloven, §291 stk. 2. Den dækker over “hærværk af betydeligt omfang eller af mere systematisk eller organiseret karakter”, men det var altså kun Malthe Christiansen af de tre, der var sigtet for hærværket mod regnbuebænken. Som følge af Malthe Christiansen involvering i hærværket mod regnbuebænken var den 28-årige nazist ligeledes sigtet efter straffelovens §266b, den såkaldte racismeparagraf. Det skete på baggrund af hans rolle med “før og efter billederne” som den 28-årige nazist havde taget og som dagen efter kunne ses på NMR’s hjemmeside sammen med en artikel om aktionen. Artiklen, hvis indhold retten karakteriserede som; “truende, forhånende eller nedværdigende over for personer med seksuel orientering mod deres eget køn”, som det formuleres i domsbogen. NMR skrev blandt andet i artiklen:
“Homolobbyens pres er at udbrede det unaturlige, dekadente i alle afkroge af samfundet (…) Den Nordiske Modstandsbevægelse er stærk modstander af normaliseringen og promoveringen af homofile/pædofile tendenser. Derfor rettede aktivister fra Rede 3 (afdelinger i NMR red.) farven på bænken ved Ceres Park i Århus så normale mennesker igen kan benytte bænken uden at blive mindet om unaturlig livsstil og fordærvet adfærd.” 
Det vides ikke med sikkerhed hvem der præcist har skrevet artiklen. På NMR’s hjemmeside findes artiklen fortsat med billederne og her angives “Redaktionen” som forfattere, men retten fandt det bevist, at Malthe Christiansen havde bidraget med billederne til artiklen og dermed bedrevet “propagandavirksomhed” med henblik på yderlig udbredelse, hvilket var en skærpende omstændighed. Derfor blev Malthe Christiansen fundet skyldig i anklagerne rejst mod ham efter racismeparagraffen.
“Spartakus er en fjende af folket”
Hærværksaktionen mod regnbuebænken var dog ikke nok hærværk for nazisterne. Også den kommunistiske bogcafé, Spartakus, fik et par måneder efter angrebet på regnbuebænken besøg af hærværkslystne nazister. Således blev der den 24. september 2019 hængt plakater på Spartakus’ facade med slagord som “Hellere død end rød” og “folkeforrædere”. Der blev ligeledes med malet nazistisk graffiti med NMR’s Tyrrune på bygningens søjler og facade.
De to yngre nazister, Asbjørn Glud Nielsen på 24 år og Christian Dissing Poulsen på 23 år, var i sagen ikke sigtet efter racismeparagraffen. De to var kun sigtet for hærværket mod den kommunistiske bogcafé. Af domsbogen beskrives deres rolle i hærværket. Her fremgår det blandt andet, at det også i denne omgang var beskedtjenesten Signal, der blev anvendt som kommunikationsmiddel mellem de nazistiske aktivister. I en specifik tråd, hvor alle de tiltalte indgik, og som blev oprettet af Malthe Christiansen med titlen “Spartakus Aktion” fremgår det ifølge domsbogen, at tråden var “oprettet til at planlægge aktionen” og det skulle ske den 24. september 2019. I korrespondancen kunne der ligeledes læses, at Asbjørn Glud Nielsen dagen efter aktionen gjorde opmærksom på at der nu på NMR’s hjemmeside var publiceret en artikel om aktionen mod den kommunistiske bogcafé. I samme korrespondance kan der ligeledes læses en vis selvkritik fra Asbjørn Glud Nielsen, da han må indrømme overfor de øvrige deltagere i tråden, at han har to kritikpunkter. Dels kunne han konstatere, at Spartakus var stavet forkert og dels, at aktivisterne ligeledes ikke havde magtet at male korrekte tyrruner på bygningens søjler. Artiklens bombastiske overskrift lød; “Spartakus Bogcafé er en fjende af folket” og i artiklen blev aktionen beskrevet og billeder fra aktionen vist frem.
Christian Dissing Poulsen ses her maskeret (yderst til højre) ved det tyske naziparti Der Dritte Wegs demonstration i Berlin i oktober 2020. Foto: Redox.
I en anden Signal-tråd, der ligeledes blev fundet på Søren Lau Kjeldals telefon, fremgår det af domsbogen, at idéen om aktionen mod den kommunistiske bogcafé også var blevet luftet her tidligere. Det skete i en tråd under navnet “Kampgruppe Århus”. Her “anviste” Jacob Vullum Andersen overfor de østjyske nazister i tråden, hvordan caféen skulle “klistres til med plakater, og at der skulle være spraymotiv på de tre grå søjler”, som det lyder i domsbogen.
På den baggrund blev Asbjørn Glud Nielsen, Christian Dissing Poulsen og Malthe Christiansen alle fundet skyldig i sigtelserne efter den grove hærværksparagraf.
Asbjørn Glud Nielsen og Christian Dissing Poulsen fik hver 14 dages betinget fængsel og dømtes ligeledes til at betale sagens omkostninger, der ifølge dommen løb op i 26.620 kr. Samtidig slog retten fast, at at der i dommen allerede var taget hensyn til den lange sagsbehandling og derfor skulle staten ikke betale en del af sagens omkostninger.
Malthe Christiansens dom blev hårdere end de øvrige dømte nazister. Malthe Christiansen fik således en dom på 40 dages betinget fængsel som følge af han blev fundet skyldig efter den grove hærværksparagraf i forbindelse med begge hærværksaktioner. Derudover dømtes han efter racismeparagraffen under skærpende omstændigheder og derfor blev dommen tilsvarende hårdere for den 28-årige nazist. Også han skulle betale de 26.620 kr. i sagsomkostninger uden rabat.
Derudover fremgår det af domsbogen, at der før og under retssagen var rejst en række erstatningskrav fra Aarhus Kommune og Spartakus. Afgørelsen i forhold til disse økonomiske forhold “udskydes til civilt søgsmål”.
Alle tre nazister udbad sig efter dommen betænkningstid i forhold til en eventuel anke af dommen, hvilket de af retten fik 14 dage til at tænke over. Retten i Aarhus oplyser til Redox i januar 2023 at sagen ikke er anket.
Redox har forgæves forsøgt at få en kommentar fra de dømte, men ingen af dem er vendt tilbage på Redox henvendelser. Ligeledes har hverken Jacob Vullum Andersen eller Søren Lau Kjeldal besvaret Redox’ henvendelser.
","Byretten i Aarhus afsagde den 7. december 2022 dom over tre østjyske nazister fra Den Nordiske Modstandsbevægelse (NMR). Alle tre blev dømt efter den grove hærværksparagraf og en enkelt ligeledes efter racismeparagraffen efter at have udøvet organiseret hærværk mod en regnbuebænk og en kommunistisk bogcafé. Sagen har sammenhæng med de meget omtalte antisemitiske hærværksaktioner NMR …
",Redox,['Nyheder']
0,4069,https://redox.dk/nyheder/nazist-fra-nmr-doemt-for-antisemitisk-haervaerk/,2021-06-21 15:01:43,2021-11-24 14:36:14,Nazist fra NMR dømt for antisemitisk hærværk,"Pressenævnet har udtalt kritik af artiklen
Natten til den 4. april blev den jødiske gravplads i Aalborg udsat for hærværk. Muren ind til gravpladsen blev tildænget med rød maling, der skulle forestille blod, mens dukker indsmurt i den samme maling blev efterladt på fortorvet udenfor. På stedet blev der også efterladt antisemitiske løbesedler, der henviste til naziorganisationen NMR’s hjemmeside.
Dagen efter påtog NMR sig ansvaret for aktionen, der skete i forbindelse med den jødiske højtid pesach. Fredag i sidste uge blev NMR-medlemmet Ragnar Spleth Loðbrók dømt for hærværket.
Antisemitisme og magasiner
Ragnar Spleth Loðbrók blev anholdt den 14. april og sigtet for — sammen med ukendte medgerningsmænd — at have stået bag hærværket. Han blev den følgende dag fremstillet i grundlovsforhør og varetægtsfængslet, hvilket han har været siden.
I begyndelsen af juni blev han tiltalt for den grove hærværksparagraf i straffeloven, da anklagemyndigheden mente, at hærværket var af “mere systematisk eller organiseret karakter”. Han blev samtidig tiltalt for den grove del af racismeparagraffen, da anklagemyndigheden anså, at hærværket havde både et racistisk motiv og et propagandamæssigt formål.
I forbindelse med anholdelsen af Ragnar Spleth Loðbrók ransagede politiet hans bopæl i Års. Her fandt de propagandamateriale og tøj fra NMR, men også fem magasiner, der blandt andet passer til forsvarets rifler. Han blev derfor også blev tiltalt for brud på våbenloven.
I retssagen, der begyndte ved Retten i Aalborg den 11. juni, nægtede Ragnar Spleth Loðbrók sig skyldig. Til anklagemyndighedens påstand om, at det var netop den tiltaltes telefon, der var brugt til at tage de billeder af hærværket, som senere blev bragt på NMR’s hjemmeside, forklarede han, at han havde lånt telefonen ud til en ven.
Tidligere på aftenen havde NMR haft møde hjemme hos netop Ragnar Spleth Loðbrók, hvorefter Lodbrok og et andet NMR-medlem ifølge Lodbrok selv havde spillet Xbox. Samme NMR-medlem vidnede i retten og bakkede op om Loðbróks forklaring. I retten forklarede Lodbrok ifølge Nordjyske Stiftstidende, at han havde meldt sig ud af NMR i 2019 i forbindelse med NMR’s omfattende antisemitiske aktioner i hele landet.
Læs Nordjyske Stiftidendes reportage fra retssagen her.
Retten i Aalborg anså dog ifølge Nordjyske Stiftidende Ragnar Spleth Lodbroks forklaringer som “utroværdige og konstruerede”. Det var enig domsmandsret, der idømte ham to måneders fængsel for hærværket. Han blev dog kun dømt efter den almindelige hærværksparagraf, ikke den grove.
Da Spleth havde en reststraf på 10 måneder stående fra en tidligere sag fik han en fællesstraf på et års fængsel. I den tidligere sag blev han dømt for trusler og ulovlig våbenbesiddelse. Han blev løsladt fra denne sag i sommeren 2020.
Han blev frifundet i forholdet om magasinerne, da han tidligere har haft tilladelse til dem, og retten ikke fandt det bevist, at nazisten vidste, at hans tilladelse var blevet trukket tilbage.
Læs om Ragnar Spleth Loðbróks våben- og trusselssag her.
Ragnar Spleth Loðbrók ankede på stedet dommen til frifindelse og kærede samtidig rettens beslutning om, at han fortsat skulle sidde varetægtsfængslet. Da han blev ført ud af retten iført håndjern kaldte han ifølge Nordjyske Stiftidende dommen for et “justitsmord”.
Fængsel, våben og nazisme
Ragnar Spleth Loðbrók hed tidligere Mathias Spleth Sørensen. Han har aftjent værnepligt i Livgarden og været medlem af forskellige skydeklubber. Han har også været medlem af Hjemmeværnet, hvor han blandt andet har taget del i Hjemmeværnets bevogtning af den dansk-tyske grænse ved Kruså i 2016.
Allerede i 2015 gav Mathias Spleth Sørensen udtryk for at sympatisere med den raceideologiske bevægelse. Han lod ikke fængselsstraffen fra 2019 stå i vejen for et engagement i den nazistiske bevægelse NMR.
I begyndelsen af 2020 var Ragnar Spleth Lodbrok igang med at afsone sin fængselsstraf i Kragskovhede Fængsel. Samtidig var han aktiv på NMR’s daværende Discord-server (en chattjeneste), som organisationen bruger til at rekruttere nye medlemmer.
Spleths profilbillede fra bl.a. Discord, med hans hjemmelavede NMR-fane i baggrunden.
På Discord gav Ragnar Spleth Loðbrók i sine indlæg udtryk for at støtte NMR. Hans profilbillede var et selvportræt foran organisationens fane, en fane han ifølge Redox’ oplysninger selv malede under sit fængselsophold.
NMR’s Discord-server blev af flere omgange lukket af Discord, men det forhindrede ikke Ragnar Spleth Lodbrok i at forblive med, at være aktiv. I sommeren 2020 blev han løsladt fra Kragskovhede Fængsel og straks steg hans aktivitetsniveau i NMR. Han stod blandt andet bag chikane og trolling af både politiske modstandere, men også andre nazister, som han blev uvenner med på sin vej. Han er i dag aktiv i flere skandinaviske nazifora på nettet.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Ragnar Spleth Loðbrók har ikke besvaret Redox’ henvendelser.
Hans forsvarsadvokat Tage Kragbak skrev i en mail til Redox i forbindelse med grundlovsforhøret:
“Jeg er beskikket som forsvarer i sagen. Grundlovsforhøret er holdt for lukkede døre, hvorfor jeg ikke kan referere fra det. Min klient nægter sig skyldig og er varetægtsfængslet med besøgs- og brevkontrol. Mere er jeg ikke i stand til at oplyse, og jeg kan ikke svare på eventuelle yderligere spørgsmål.”
Tage Kragbak har ikke besvaret Redox’ seneste henvendelser.
Opdatering 29. juni 2021: Det fremgik af den oprindelige udgave af artiklen, at Ragnar Spleth Loðbrók var blevet dømt i forholdet om de fem magasiner. Det var en fejl. Han blev frifundet i forholdet.
Opdatering 18. august 2021: Det fremgik af den oprindelige artikel, at den ene af de to dukker blev fundet inde på kirkegården. Denne oplysning stammer fra anklageskriftet og anmeldelsesrapporten i sagen, men retten fandt det dog ikke bevist. Det fremgik også oprindeligt af artiklen, at han var dømt for æreskrænkelser, en oplysning, der stammer fra et Ritzau-telegram bragt hos BT. Denne fejl er også rettet.

Analyse: Racistiske aktioner mod jøder

","Pressenævnet har udtalt kritik af artiklen Natten til den 4. april blev den jødiske gravplads i Aalborg udsat for hærværk. Muren ind til gravpladsen blev tildænget med rød maling, der skulle forestille blod, mens dukker indsmurt i den samme maling blev efterladt på fortorvet udenfor. På stedet blev der også efterladt antisemitiske løbesedler, der henviste …
",Redox,['Nyheder']
0,2555,https://redox.dk/nyheder/holocaustbenaegtelse-og-trusselssager-i-nmrs-koelvand/,2018-11-17 07:02:34,2020-10-05 23:10:27,Holocaustbenægtelse og trusselssager i NMR’s kølvand,"Pressenævnet har udtalt kritik af artiklen.
I maj fortalte vi, at Den Nordiske Modstandsbevægelse (forkortet NMR efter den svenske moderorganisation Nordiska Motståndsrörelsen) har etableret sig i Danmark. På det halve år, der er gået siden artiklen, har organisationen været i langsom, men stabil vækst og stået bag en række natlige aktioner, der har fået en del presseopmærksomhed. De er dog endnu ikke lykkedes med at etablere sig på gadeplan.
Nazister på natterend
NMR’s primære aktiviteter i Danmark består af propagandaspredning. Aktiviteterne kan opdeles i tre typer af aktioner. Den første er den kontinuerlige opsætning af klistermærker og plakater samt maling af graffiti med organisationens navn og logo. Det er en aktivitet, som aktivisterne kan udføre på egen hånd eller i små grupper. Der er krav om, at sympatisører, der søger medlemskab, skal levere en række aktioner i den kategori, for at komme i betragtning til medlemskabet. Det krav betyder, at der hver uge bliver gennemført flere små propagandaaktioner rundt om i landet. Et af de steder, der har været hårdt ramt, er Bellinge på Fyn.
Den anden aktionsform er mere spektakulære aktioner, der har til formål at skabe omtale af NMR i pressen og på sociale medier. Eksempler på det er f.eks. ‘skraldeaktionen’ i Aalborg, aktionen mod Per Arnoldis kunstværker i Skjern og Tarm, nedtagning og afbrænding af regnbueflag i forbindelse med Pride-ugen i København, en aktion ved den finske ambassade samt en aktion mod statuen Queen Mary i København. Selvom aktionerne typisk kun kræver en bilfuld deltagere og en meget kortvarig indsats, så giver det jævnligt medieopmærksomhed, der skaber synlighed blandt mulige sympatisører.
Den tredje aktionsform er bevægelsens minidemonstrationer, de såkaldte torvemøder. Her dukker typisk to-tre biler med nazister op i en provinsby, hvor de stiller sig op i gågaden med faner og løbesedler. Hidtil har NMR gennemført fire af den type aktioner i henholdsvis Helsingør, hvor der var gæster fra den skånske afdeling, Kolding, hvor de hastede ud af byen, efter nogle lokale antifascister havde råbt af dem, Svendborg og Slagelse.
Aktionerne får sjældent presseopmærksomhed, men tjener i stedet som manifestering af organisationens fysiske styrke og kampberedthed. I Norge, Finland og især Sverige er organisationens torvemøder jævnligt endt i slagsmål med forbipasserende eller større konfrontationer med antifascistiske moddemonstranter. Hidtil har NMR i Danmark dog også holdt sig fra de byer, hvor den antifascistiske bevægelse står stærkest.
NMR-medlemmet Martin Hermansen ses her under organisationens torvemøde i Svendborg i september. (Foto: Privat)
Nazicamp i Nyborg
NMR har også gennemført en lokal udgave af ‘Aktivistdagene’, der er organisationens store samlingspunkt i Sverige. Det skete i juni i en spejderhytte udenfor Nyborg. Med hagekorsflag og naturskønne omgivelser var stemningen sat til den første udgave af den nazistiske mini-sommerlejr.
I selskab med svenske organisationsfæller, blandt andet den nordiske organisations øverste leder Simon Lindberg, var de danske nazister igennem en række prøvelser. Udover taler og foredrag stod programmet nemlig blandt andet på fysiske tests, hvor der blandt andet blev løbet, lavet arm- og mavebøjninger, ryghævninger, pull-ups og længdespring. Der blev også øvet bueskydning samt gennemført kamptræning, både med og uden kniv.
Internationalt netværk
Siden Redox sidst gjorde status på NMR, har den danske afdeling været på flere besøg hos de andre nordiske afdelinger. Den 1. maj var en delegation, som tidligere omtalt, i Ludvika i Sverige, hvor de marcherede på Arbejdernes Internationale Kampdag. Efter sommerferien er rejseaktiviteten intensiveret.
Den 18. august var en lille gruppe danske nazister på tur til Finland, hvor de bakkede op om den finske gren af bevægelsen. Den er nemlig blevet forbudt af hovrätten (der modsvarer landsretten, red.) i Åbo. Rettens begrundelse lyder blandt andet, at NMR ‘idealiserer fascisme, antisemitisme, krænker seksuelle minoriteters rettigheder og ikke anser alle racer for ligeværdige’. Ankefristen udløber i slutningen af november, så det er endnu uklart, om organisationen vil anke afgørelsen til Högsta Domstolen, som svarer til Højesteret i Danmark.
Du kan læse mere om situationen i Finland hos Varis Verkosto (engelsk).
Weekenden efter Finlandsturen var destinationen Stockholm. Her skulle den svenske afdeling afholde en storstilet demonstration som højdepunktet i deres valgkamp. Det blev dog noget af en fiasko. Demonstrationen tiltrak kun 250 deltagere, herunder fem danskere.
NMR aflyste deres march og gennemførte i stedet en stillestående manifestation. Det skete ifølge organisationen i protest mod at politiet havde givet NMR en dårlig marchrute. Selvom deltagerne var rejst fra både Norge, Finland og Danmark for at marchere, så endte det i stedet med en række taler i en park. NMR’s egen efterfest blev også aflyst.
På samme måde som demonstrationen blev også valget en fiasko for NMR, da svenskerne gik i stemmeboksen i september. På trods af en ni måneder lang og opslidende valgkamp bar indsatsen ikke frugt for nazisterne.
Organisationen stillede op til det svenske parlamentsvalg, hvor de på landsplan blot fik 2106 stemmer, hvilket svarer til 0,03% af de afgivne stemmer. Det er halvdelen af, hvad det nu lukkede, nynazistiske Svenskarnas Parti fik ved valget i 2014.
Det unge sjællandske NMR-medlem Viktor Johannes Aurelius Clausen ses her i hvidt sammen med den jyske redeleder, Jacob Vullum Andersen, i sort ved valgkamps-demonstrationen i Stockholm. (Foto: Researchkollektivet Redox)
NMR stillede ligeledes op til kommunalvalget i de tre byer Boden, Kungävl og Ludvika. I sidstnævnte kommune havde de i forvejen Pär Öberg placeret i byrådet – han var dog valgt på et af Sverigedemokraternas mandater. Det fik organisationens leder Simon Lindberg til at udtale i en af NMR’s egne podcasts: “I Ludvika har vi et garanteret mandat. Det er helt sikkert. Men vi har også meget gode muligheder i både Boden og Kungävl, det ved jeg”.
Det gik dog ikke som nazilederen havde lovet. NMR opnåede ikke valg nogen steder. Den svenske hovedorganisation står derfor tilbage med et meget pauvert resultat trods en omfattende indsats, der har kostet mange kræfter og penge for aktivisterne og organisationen.
Du kan læse mere om det svenske valg hos Expo.
NMR’s internationale samarbejder begrænser sig ikke til organisationens egne afdelinger. I juni havde den danske gren nemlig besøg af den tyske naziorganisation Der Dritte Weg. Tyskerne var på sommertogt i en sejlbåd fra Kiel og lagde til i Faaborg på Sydfyn. Her mødtes de danske og tyske nazister til “flagudveksling og venskabsceremoni”, hvor der blev holdt taler. Der blev også læst op fra gamle breve fra danske frivillige i Waffen SS, inden de to organisationer udvekslede faner.
Stadig underlagt Sverige
Selvom NMR altså har fået etableret sig med tre aktive lokalafdelinger i Danmark, så er den danske gren stadig underlagt den svenske topledelse. I vinters fortalte Magnus Bruun til Redox, at svenskene både kontrollerede den danske grens hjemmeside og bankkonto. Magnus Bruun var en af de unge nazister, der stod bag Youtube-kanalen ‘Guardians of Scandinavia’. Flere af folkene bag kanalen blev efterfølgende involveret i NMR’s danske afdeling. Han fortalte også, at de unge danskere havde besøgt den øverste svenske leder Simon Lindberg på dennes gård. Her skulle de sværge troskab til NMR og blev optaget som prøvemedlemmer.
Magnus Bruun var kortvarigt en del af NMR, før han blev uvenner med dem. Efterfølgende har han givet Redox en række oplysninger om organisationens interne forhold. (Foto: screenshot fra Facebook)
Et år senere har den danske afdeling opnået en vis autonomi. De tre afdelinger har hver sin leder. Men i modsætning til de norske og finske grene, så har den danske gren af NMR ikke en øverste leder, der er trådt frem for offentligheden. Ifølge Magnus Bruun var Jacob Vullum Andersen, der er leder af Rede 1, dog den officielle kontaktperson til den svenske ledelse allerede i vinters.
Succes og straffesager
Selvom både den svenske og finske gren af NMR er under pres, så har danskerne mere vind i sejlene. Selvom opbakningen fra resten af højrefløjen er begrænset, så får de dog opbakning fra det lille, antisemitiske alt-right miljø omkring podcasten Radio §266B samt netmediet Dagens Blæser. Samtidig dukkede en del nye sympatisører op ved et nyligt afholdt rekrutteringsmøde i Nordjylland. Desuden blev organisationens seneste kampagne, ‘Holocaust er fup’, rent aktivistisk en succes med mange små aktioner i hele landet over en kort tidsperiode.
Det sjællandske NMR-medlem Anders Dahl ses her til venstre sammen med det nordjyske medlem Kristian Niss ved NMRs demonstration i Stockholm i august 2018. (Foto: Researchkollektivet Redox)
Et af de steder, hvor NMR dog er stødt på modvind, er i retsvæsnet. Siden Redox’ artikelserie om organisationen i foråret er ihvertfald to centrale medlemmer på vej i retten. Jesper Rosendahl Gregersen, der er leder af Rede 2, er sigtet for de trusler mod justitsminister Søren Pape Poulsen og hans forlovede, som Redox kunne afsløre i maj måned. Desuden er Kristian Niss, der er en af de helt centrale figurer i den nordjyske afdeling Rede 3, under efterforskning, fordi han på bevægelsens forum havde sat en ledende medarbejder fra Syd- og Sønderjyllands Politi på en liste over personer og grupper, som han ønskede at hænge. Truslerne efterforskes af Fyns Politi, fordi Syd- og Sønderjyllands Politi er inhabile i sagen.
Ingen af de omtalte NMR-medlemmer har ønsket at stille op til interview
","Pressenævnet har udtalt kritik af artiklen. I maj fortalte vi, at Den Nordiske Modstandsbevægelse (forkortet NMR efter den svenske moderorganisation Nordiska Motståndsrörelsen) har etableret sig i Danmark. På det halve år, der er gået siden artiklen, har organisationen været i langsom, men stabil vækst og stået bag en række natlige aktioner, der har fået en …
",Redox,['Nyheder']
0,589,https://redox.dk/nyheder/danskernes-parti-medlem-anholdt-for-voldtaegt/,2013-09-20 09:30:52,2017-10-04 12:54:24,Danskernes Parti-medlem anholdt for voldtægt,"Fredericia Avisen skriver i dag, at nazisten M.J. er anholdt for en brutal voldtægt. Avisen skriver, at en “22-årig kvinde været frihedsberøvet på M.J.’s bopæl i Erritsø onsdag aften og nat, hvor hun har været udsat for seksuel og voldelig mishandling, der selv har chokeret garvede politifolk.”
De skriver endvidere: “Den 22-årig kvinde har efter Fredericia Avisens oplysninger måtte leve med vold og trusler gennem flere år, som onsdag aften kulminerede med , at hun blev udsat for vold og voldtægt samt frihedberøvelse.”
Lokalavisen skriver, at M.J. er valgkoordinator for Danskernes Parti i Region Syddanmark. På M.J.’s Facebookprofil fremgår det dog, at han er tidligere valgkoordinator. Den nuværende er Kenneth Hellesøe, der tidligere sad i partiledelsen.
M.J. er et kendt ansigt på den yderste højrefløj. Han var aktiv i Dansk Front og deltog sidenhen i DNSB’s Rudolf Hess-march i Kolding i 2007. Han har desuden deltaget i arrangementer med SIAD og Nationale Danskere. Sidste år deltog han i bogreceptionen for Daniel Carlsens bog “Odelsret til Danmark”.
Det har ikke været muligt at få en kommentar fra M.J.
OPDATERET: M.J. blev løsladt af retten i Kolding efter grundlovsforhøret. Politiet har kæret løsladelsen til Vestre Landsret. M.J. er på fri fod indtil Vestre Landsret afgør kæresagen. Byretten har desuden nedlagt navneforbud i sagen, hvorfor redox.dk har fjernet hans navn fra artiklen.
","Fredericia Avisen skriver i dag, at nazisten M.J. er anholdt for en brutal voldtægt. Avisen skriver, at en “22-årig kvinde været frihedsberøvet på M.J.’s bopæl i Erritsø onsdag aften og nat, hvor hun har været udsat for seksuel og voldelig mishandling, der selv har chokeret garvede politifolk.” De skriver endvidere: “Den 22-årig kvinde har efter …
",Redox,['Nyheder']
0,2328,https://redox.dk/nyheder/nazister-stadig-velkomne-hos-frihed/,2018-05-06 10:37:12,2018-08-04 22:41:51,Nazister stadig velkomne hos For Frihed,"Siden januar 2015 har For Frihed, der tidligere hed Pegida, marcheret kontinuerligt i København. Redox har jævnligt afsløret, at deltagerskaren talte medlemmer af en række nazistiske grupperinger.
Det har medført at For Frihed på sin hjemmeside giver udtryk for, at nazister ikke er velkomne. Igennem de seneste år har flere grupper på højrefløjen, f.eks. Danmarks Nationale Front, haft konflikt med ledelsen i For Frihed, fordi arrangørerne har bedt nazisterne om at blive hjemme.
Nazister deltager alligevel
Men For Friheds nazifilter fungerer ikke som tiltænkt. Ved den seneste demonstration, der gik fra Københavns Rådhus til Frederiksberg Runddel 1. maj, deltog et par og tyve demonstranter. Tre af dem er veteraner i hovedstadens nazimiljø. Her er en kort gennemgang.
Kim Gjetting Michelsen ses yderst til venstre med briller. Her deltager han i For Friheds demonstration den 1. maj 2018 sammen med Nicolai Boesen, der står midtfor i billedet med ryggen til. (Foto: Resarchkollektivet Redox)
Kim Gjetting Michelsen har været aktiv i mere end tyve år. I 1995 var han buschauffør for DNSB, da nazipartiet marcherede i Roskilde til minde om topnazisten Rudolf Hess. I 2000 dukkede han op foran Københavns Byret sammen med en større gruppe Blood & Honour-folk for at støtte to voldstiltalte nazister. I 2006 demonstrerede han tre gange med det nynazistiske netværk Dansk Front; først i Hillerød, derefter to gange i Svendborg. Året efter demonstrerede han med Stop Islamiseringen af Danmark (SIAD) på Christianshavn.
Den anden af de tre er Nicolai Boesen. Han har ikke været aktiv lige så længe, men har til gengæld været hér, dér og allevegne de seneste 12 års tid. Han blev først aktiv i den københavnske afdeling af det nynazistiske netværk Dansk Front og deltog i de fleste af gruppens demonstrationer. Da netværket lukkede, gik han med over i den lille aktivistgruppe Frie Danske Nationalister og derefter videre til nazigruppen Danmarks Nationale Front. Han har deltaget i Blood & Honour-koncerter og SIAD-demonstrationer, foredrag med holocaust-benægtere og nazidemonstrationer i Tyskland. Han er fast deltager i For Friheds demonstrationer og har desuden de seneste år været aktiv i nynazistiske Danskernes Parti, som nu er nedlagt.
Her bliver Nicolai Boesen anholdt af politiet. Det skete fordi han endte i et slagsmål efter For Friheds demonstration den 27. april 2015. (Foto: Researchkollektivet Redox)
Den tredje naziveteran ved den seneste For Frihed-demonstration er Jakob Hartmund Rolandsen. I 2011 gjorde han sig bemærket ved på Facebook at gøre sig morsom over Anders Breiviks terrorangreb i Norge med kommentaren: “man snakker så meget om at de unge skal vise initiativ og gåpåmod.. når så endelig en frisk fyr som anders viser lidt handlekraft så sviner folk ham straks til. det er lige groft nok.”
Under dæknavnet »Don øl« skriver Jakob Hartmund Rolandsen her om terrorangrebet i Norge 2011. (Foto: screenshot fra Facebook)
På det tidspunkt havde han været tilknyttet den nazistiske bevægelse i mere end 15 år. Han var en del af en gruppe unge nazister i Nordsjælland, der var i berøring med DNSB, hvor han efter Redox’ oplysninger har været medlem. I 2006 deltog han i Dansk Fronts demonstration i Hillerød og to år senere var han med i retten, da to ledende Blood & Honour-relaterede personer stod overfor en udlevering til de tyske myndigheder. Siden da blev han aktiv i Danskernes Parti, hvor han spillede en central rolle i den københavnske afdeling. Han har jævnligt deltaget i For Friheds demonstrationer.
Jakob Hartmund Rolandsen står yderst til højre i billedet, der er taget ved For Friheds demonstration den 1. maj 2018. (Foto: Researchkollektivet Redox)
Redox har forsøgt at få en kommentar fra For Friheds nye talsperson, Freddie Nygaard Larsen, men han ønsker ikke at udtale sig. Hverken Kim Gjetting Michelsen, Nicolai Boesen eller Jakob Hartmund Rolandsen er vendt tilbage på vores gentagne henvendelser.
","Siden januar 2015 har For Frihed, der tidligere hed Pegida, marcheret kontinuerligt i København. Redox har jævnligt afsløret, at deltagerskaren talte medlemmer af en række nazistiske grupperinger. Det har medført at For Frihed på sin hjemmeside giver udtryk for, at nazister ikke er velkomne. Igennem de seneste år har flere grupper på højrefløjen, f.eks. Danmarks …
",Redox,['Nyheder']
0,4213,https://redox.dk/nyheder/nye-borgerlige-opstiller-tre-medlemmer-af-nyfascistiske-generation-identitaer-ved-kommunalvalget/,2021-11-10 13:51:30,2021-11-10 14:07:34,Nye Borgerlige opstiller tre medlemmer af nyfascistiske Generation Identitær ved kommunalvalget,"Redox har tidligere fortalt historien om Jonas Zuschke fra den nyfascistiske organisation Generation Identitær, der er opstillet til kommunalvalget for Nye Borgerlige i Aabenraa kommune.
Vi kan nu afsløre, at hele fem folk med baggrund i Generation Identitær indtager nøglepositioner i Pernille Vermunds parti. Tre af dem er kandidater ved kommunalvalget, de sidste to er ansat i partiets sekretariat på Christiansborg.
Aalborg, Frederikshavn og Aabenraa
I Aalborg opstiller Nye Borgerlige Daniel Palsgaard til kommunalvalget. Et besøg på Daniel Palsgaards twitterprofil viser tydeligt hans politiske engagement begge steder. Foruden beskrivelser af Nye Borgerliges fremgang har Daniel Palsgaard også delt et billede af ham selv, der deltager i en aktion i regi af Generation Identitær.
Daniel Palsgaard (t.h.) ankommer til Nye Borgerliges årsmøde 30. oktober.
Længere nordpå, i Frederikshavn, har den lokale afdeling af Nye Borgerlige opstillet en kandidat med baggrund i Generation Identitær. Det drejer sig om den Oliver Egelund Rose, der i maj blev valgt som suppleant til Nye Borgerlige Frederikshavns bestyrelse.

Nyfascisme?
Generation Identitær udspringer af den højreradikale ideologiske strømning, der kalder sig selv Det Nye Højre (på fransk: Nouvelle Droite), som opstod i kølvandet på Anden Verdenskrig, hvor højreradikalismen og fascismen skulle genopfinde sig selv. Vi bruger betegnelsen nyfascister om Generation Identitær. Du kan læse vores analyse her.

Oliver Egelund Rose deltog i september 2019 i Generation Identitærs opstart af en ny afdeling i Aalborg. Den nye afdelings dannelse blev markeret med en række aktioner som Oliver Egelund Rose alle var en del af. Aktionerne var rettet mod Socialdemokraternes kongres i Aalborg den samme weekend. Billeder fra aktionen – med dokumentation for Oliver Egelund Roses deltagelse – findes på Generation Identitærs hjemmeside.
Foruden de tre opstillede til kommunalvalget arbejder to yngre mænd fra Generation Identitær i Nye Borgerliges sekretariat på Christiansborg. Jeppe Veibel Jensen er, som vi tidligere har beskrevet, SoMe-konsulent. For nylig er også Niclas Larsen fra Generation Identitær blevet ansat. Han figurerer endnu ikke på partiets hjemmeside, men optræder i Folketingets telefonbog som konsluent for digitale medier.
Niclas Larsen (med kasket og briller) ved Generation Identitær-aktion på Kongens Nytorv i København i oktober 2020.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Redox har kontaktet de fem omtalte personer. Ingen af dem har reageret på vores henvendelser. Nye Borgerliges pressechef Lars Kaaber skriver i en email til Redox:
“Vi er ikke enige med Redox i, at GI er en ‘nyfascistisk organisation’. Alle kandidater for Nye Borgerlige er demokrater og tager afstand fra vold som politisk virkemiddel. De tilskynder eller opfordrer ikke vold, men argumenterer for løsninger baseret lov og orden inden for Grundloven og det danske folkestyre. Hvis et medlem af Nye Borgerlige udtrykker holdninger eller opfordringer til handlinger, der går imod partiets demokratiske forankring eller opfordrer til vold, kan vedkommende ikke være medlem og bliver ekskluderet.”
Generation Identitær har flere gange afvist at stille op til interview med Redox om deres politiske holdninger. De afviser at betegnelsen “nyfascister” er korrekt og siger, at de er tilhængere af demokrati og modstandere af fascisme og nazisme.
","Redox har tidligere fortalt historien om Jonas Zuschke fra den nyfascistiske organisation Generation Identitær, der er opstillet til kommunalvalget for Nye Borgerlige i Aabenraa kommune. Vi kan nu afsløre, at hele fem folk med baggrund i Generation Identitær indtager nøglepositioner i Pernille Vermunds parti. Tre af dem er kandidater ved kommunalvalget, de sidste to er …
",Redox,['Nyheder']
0,3885,https://redox.dk/nyheder/doemt-i-retten-stram-kurs-leder-havde-kniv-og-peberspray-med-paa-demonstrationsturne/,2021-01-27 19:39:15,2021-01-27 19:44:47,Dømt i retten: Stram Kurs-leder havde kniv og peberspray med på demonstrationsturne,"Den 9. oktober sidste år gennemførte Stram Kurs en minidemonstrationsturné igennem Jylland og Fyn.
Dagen startede i Skive, hvor det daværende medlem af partiets rigsledelse Kent Ivan Nielsen havde anmeldt en demonstration. Her var det planen at afbrænde en koran. Demonstrationen blev dog en mudret affære, da Kent Ivan Nielsen og resten af den lille skare i stedet opsøgte den lokale moske, hvorfra de blev bortvist af politiet, da demonstrationstilladelsen ikke gjaldt det område.
Efter Skive gik turen til Brabrand i Aarhus, hvor den lille gruppe Stram Kurs-folk tog opstilling på en parkeringsplads overfor butikscenteret City Vest. Her demonstrerede de og afbrændte koranen uden demonstrationstilladelse, og politiet sigtede derfor Kent Ivan Nielsen for brud på ordensbekendtgørelsen. Efterfølgende ransagede politiet hans bil, hvor de fandt en kniv og en peberspray.
Herefter fortsatte Stram Kurs turnéen til Kolding og senere Odense.
Dømt i retten
Tirsdag den 5. januar blev retten sat i Aarhus, hvor Kent Ivan Nielsen stod tiltalt for brud på våbenloven og ordensbekendtgørelsen. Redox har fået aktindsigt i domsbogen.
Kent Ivan Nielsen blev frikendt for brud på ordensbekendtgørelsen med dommerstemmerne to mod en. Til gengæld blev han kendt skyldig i ulovlig besiddelse af en kniv og en peberspray.
Kent Ivan Nielsen forklarede selv, at han havde kniven i bilen “til at spise med”, hvilket retten ikke mente var et anerkendelsesværdigt formål, da han ikke havde medbragt mad den pågældende dag.
Retten lagde desuden vægt på at kniven var placeret, så den var let tilgængelig sammen med pebersprayen, og at det skete i forbindelse med en demonstration, hvor Kent Ivan Nielsen selv havde forklaret, “at der kunne forekomme vold og trusler om vold, hvor tiltalte var nødt til at kunne forsvare sig selv.”
Kent Ivan Nielsen blev i dømt syv dages fængsel, der blev gjort betinget såfremt han gennemfører 30 timers samfundstjeneste. Han skal desuden betale en bøde på 3000 kroner.
Af domsbogen fremgår det, at Kent Ivan Nielsen tidligere er dømt for overtrædelse af våbenloven og har en gammel fængselsstraf på et år og tre måneder, ligesom han tidligere er frakendt førerretten i fem år.
Har sagt farvel til Paludans parti
Kent Ivan Nielsen, der indtil for nylig var et af de mest aktive Stram Kurs-medlemmer, skrev i sidste uge på Facebook, at han havde forladt partiet:
“Jeg er d. 22. Jan. fratrådt mine poster i partiet Stram kurs, grundet uenigheder med partiets ledelse. Jeg har samtidigt meldt mig ud af partiet (…) Fremadrettet vil jeg søge at sætte lys på Coronabedraget og løgnerne, som søger at skræmme Danskerne til at acceptere the great reset (den store nulstilling) som i sidste ende, er årsagen til at corona blev udløst over verdenen.”
Paludan vil ikke kommentere
Redox har forelagt sagen for partileder Rasmus Paludan. Han afviser at have hørt om sagen, og vil heller ikke forholde sig til, at et daværende medlem af partiets rigsledelse har haft våben i bilen i forbindelse med partiets demonstrationsturné.
“Det du nævner, det ved jeg ikke noget om, så det kan jeg ikke rigtig udtale mig om. Men uanset hvad, så ville jeg ikke kommenterer det, for det er et forhåndværende medlem, så det kommenterer jeg ikke på uanset.”
Heller ikke Kent Ivan Nielsen ønsker at kommentere våbensagen, da Redox kontakter ham. Det tidligere medlem af Stram Kurs’ rigsledelse siger i stedet:
“Jeg gider ikke at have en skid at gøre med Redox. Jeg synes det er et forfærdeligt kommunistisk løgnemedie, og en forlænget arm af kommunismen og antifa i Danmark. Jeg vil ikke deltage i jeres lort (…) Sådan nogle mennesker som jer burde dømmes for landsforræderi, og så burde I straffes for det, og det kommer forhåbentligt en dag, men nu må vi se hvor vi når til.”
Redox spørger opfølgende: “Og hvad mener du så straffen skal være for det?”
“Øh ja, hvad var straffen for landsforrædderi tidligere, det kan du jo lige selv tænke lidt over (…) Jeg mener, at det er en landsforræderisk avis, og de mennesker der arbejder for at smadre patriotismen og nationalfølelsen i Danmark de burde straffes for landsforræderi, ligeså burde alle dem, der sidder inde på Borgen nu og er ved at smadre Danmark,” svarer Kent Ivan Nielsen.
","Den 9. oktober sidste år gennemførte Stram Kurs en minidemonstrationsturné igennem Jylland og Fyn. Dagen startede i Skive, hvor det daværende medlem af partiets rigsledelse Kent Ivan Nielsen havde anmeldt en demonstration. Her var det planen at afbrænde en koran. Demonstrationen blev dog en mudret affære, da Kent Ivan Nielsen og resten af den lille …
",Redox,['Nyheder']
0,680,https://redox.dk/nyheder/antimuslim-i-nye-borgerlige-bestyrelse/,2016-10-06 07:04:17,2017-10-20 11:19:29,Antimuslim i Nye Borgerlige-bestyrelse,"Lørdag den 24. september, blot få dage efter at Nye Borgerlige var blevet opstillingsberettiget til Folketinget, stiftede de en ny lokalafdeling i Roskilde. På generalforsamlingen deltog ifølge dem selv cirka 40 personer, deriblandt næstformand Peter Seier Christensen.
På mødet blev der valgt en afdelingsbestyrelse. En af de indvalgte er højrefløjsveteranen Chang Claus Lembirk, der har været aktiv på den
yderste højrefløj de seneste 20 år.
Op igennem halvfemserne var han aktiv i Den Danske Forening, og stillede op for Dansk Center Parti ved byrådsvalget i København i 1993. En række medlemmer af Den Danske Forening var engageret i partiet. Chang Claus Lembirk skrev samtidig artikler og læserbreve i Den Danske Forenings medlemsblad “Danskeren”.
De senere år har Chang Claus Lembirks aktiviteter været fokuseret på Facebook, samtidig med at han har deltaget i forskellige antimuslimske demonstrationer. Han har blandt andet været fast inventar ved den danske PEGIDA-bevægelse For Friheds demonstrationer i København. Han deltog også i gruppen Stop Islamiseringen af Danmarks demonstration i København i september 2015.
Chang Claus Lembirk er nu medlem af Nye Borgerlige som lokalbestyrelsesmedlem i Roskilde. Han deltog også i partiets arrangement ved Folkemødet på Bornholm, hvor han var iført en officiel Nye Borgerlige-jakke.
Nye Borgerliges formand, Pernille Vermund, ønsker ikke overfor Redox at forholde sig til Chang Claus Lembirks medlemskab, men henviser til partiets næstformand Peter Seier Christensen, der “tager sig af alt det organisatoriske”. Peter Seier Christensen er dog ikke vendt tilbage på Redox’ gentagne henvendelser.
Chang Claus Lembirk har heller ikke besvaret Redox’ gentagne henvendelser.
","Lørdag den 24. september, blot få dage efter at Nye Borgerlige var blevet opstillingsberettiget til Folketinget, stiftede de en ny lokalafdeling i Roskilde. På generalforsamlingen deltog ifølge dem selv cirka 40 personer, deriblandt næstformand Peter Seier Christensen. På mødet blev der valgt en afdelingsbestyrelse. En af de indvalgte er højrefløjsveteranen Chang Claus Lembirk, der har …
",Redox,['Nyheder']
0,3260,https://redox.dk/nyheder/vermunds-bryllupsgaest-vil-taeske-redox-fotograf/,2019-06-02 12:12:44,2019-06-12 15:41:52,Vermunds bryllupsgæst vil tæske Redox-fotograf,"Lørdag den 11. maj sagde Nye Borgerliges formand, Pernille Vermund, ja til sin nuværende mand, rigmanden Lars Tvede, ved et stort bryllup i Egebæksvang Kirke i Espergærde. Efter vielsen var fotografer og journalister fra det danske pressekorps opstillet foran kirken for at få billeder af det nyslåede brudepar. Blandt pressefolkene var også en fotograf fra Researchkollektivet Redox, hvilket tilsyneladende har vakt stor vrede hos en af bryllupsgæsterne. Det førte til, at han valgte at true Redox’ fotograf på Facebook.

Gorm Rasmus Pedersens Facebook-opslag fra den 15. maj. Screenshot.

“Tæsk i timevis”
Bryllupsgæsten der hedder Gorm Rasmus Pedersen skrev den 15. maj et opslag på Facebook, hvor han forklarede, at en af hans venner fra Nye Borgerlige, havde lavet en practical joke på ham, da han havde ringet ham op og udgivet sig for at være journalist fra Researchkollektivet Redox. Opslaget, der blev liket af flere centrale Nye Borgerlige-medlemmer og kandidater blev afsluttet med kommentaren:  
“Det var rigeligt, at Redox møvede sig ind til brylluppet mellem Pernille Vermund og Lars Tvede i lørdags. Under andre omstændigheder end et bryllup havde fotografen fået en på bærret.”
I kommentarsporet til opslaget sætter Gorm Rasmus Pedersen, der selv er gammel journalist, navn på Redox’ fotograf og giver udtryk for, at det ikke slutter med truslen i opslaget. 
“Redox-manden hedder Simon et eller andet. Jeg tror vi skal stresse ham lidt”, skriver Gorm Rasmus Pedersen. 
Herefter skriver han i kommentarfeltet: “Han skal have tæsk i timevis på et tændt komfur.”

I kommentarsporet til hans eget opslag uddyber Gorm Rasmus Pedersen hans trusler mod Redox-fotografen. Screenshot.

Absurd at true pressen
Det var Researchkollektivet Redox’ ansvarshavende redaktør og fotograf Simon Bünger, der lørdag dækkede Nye Borgerlige-formandens bryllup. 
“Når en partileder vælger at lægge sit bryllup midt i en valgkamp og samtidig inviterer pressen, så må hun være klar på, at der også kommer en kritisk dækning. At bryllupsgæsterne så efterfølgende truer pressen med tæsk er jo helt vanvittigt”, siger Simon Bünger og uddyber 
“at personen bag truslerne, i dette tilfælde, selv er journalist gør jo bare denne sag endnu mere absurd”.
Simon Bünger overvejer nu at politianmelde truslerne.
Hverken Pernille Vermund eller Gorm Rasmus Pedersen har ønsket at kommentere trusselssagen overfor Redox.
","Lørdag den 11. maj sagde Nye Borgerliges formand, Pernille Vermund, ja til sin nuværende mand, rigmanden Lars Tvede, ved et stort bryllup i Egebæksvang Kirke i Espergærde. Efter vielsen var fotografer og journalister fra det danske pressekorps opstillet foran kirken for at få billeder af det nyslåede brudepar. Blandt pressefolkene var også en fotograf fra …
",Redox,['Nyheder']
0,638,https://redox.dk/nyheder/pinlig-rapport-fra-sfi/,2014-09-18 12:00:00,2017-10-04 10:17:46,Pinlig rapport fra SFI,"
Tirsdag den 9. september offentliggjorde Det Nationale Forskningscenter for Velfærd (SFI) en rapport om det, de kalder ”antidemokratiske og ekstreme miljøer” i Danmark. Rapporten identificerer tre ekstremistiske miljøer og sætter navn på 15 organisationer og grupperinger, som de anonyme forskere bag rapporten mener er antidemokratiske og ekstremistiske. Blandt disse grupper er Researchkollektivet Redox at finde.
Mangelfuld og udokumenteret rapport
Kort efter offentliggørelsen udkom to forskere fra Dansk Institut for Internationale Studier (DIIS) med en sønderlemmende kritik af SFI-rapporten.
De to DIIS-forskere påpegede den konsekvente mangel på klare og velunderbyggede definitioner i rapporten, fraværet af tydelige kategoriseringskriterier, som de 15 navngivne grupperinger er vurderet på baggrund af og endelig det meget spinkle datagrundlag, som rapporten bygger på. Samlet set stiller de to forskere grundlæggende spørgsmålstegn ved SFI-rapportens præmisser, indhold og anvendelighed.
Vi har på samme måde ualmindeligt svært ved at se de reelle og saglige argumenter for, at Redox er nævnt i rapporten. Den giver nemlig ikke læseren nogen konkret begrundelse eller fremlægger nogen form for dokumentation for, at Redox skulle være antidemokratisk eller ekstremistisk. Snarere tværtimod.
I indledningen til SFI-rapporten kan man på side 17 læse, at ekstremistiske holdninger af forskerne bag rapporten opfattes som noget, der kan ”være i konflikt med demokratiske styreformer og idealer om tolerance, ligesom de kan være kombineret med villighed til at gå uden om demokratiske procedurer for at gøre politiske eller religiøse holdninger gældende.”
På samme måde er antidemokratisme i denne sammenhæng ”det tilfælde, hvor enten de demokratiske beslutningsprocesser ikke accepteres, eller hvor de fundamentale liberalistisk demokratiske værdier og normer afvises.” Det er altså disse definitioner, SFI har benyttet sig af, i sin kortlægning af de såkaldt ekstreme miljøer.
Ekstremistisk journalistik
For den yderste venstrefløj gælder, at de fire organisationer, der er omtalt i rapporten, i stor udstrækning er medtaget i kortlægningen, fordi de ”i deres forsvar for demokratiet begrænser de andres demokratiske rettigheder.” (side 10).
Læser man så, hvad SFI-forskerne rent faktisk skriver om Redox’ påståede ekstremistiske praksis, så begrænser de sig til at referere, hvad vi skriver om os selv her på hjemmesiden.
I beskrivelsen af det venstreradikale miljøs handlinger, er et af punkterne direkte møntet på Redox’ praksis, nemlig ”indsamling af informationer om højrefløjsgrupperinger og organisationer samt disses medlemmer, herunder fotografering af møder og demonstrationer, deltagelse i retsmøder, medieresearch.” (side 47)
Endelig giver rapporten i alt to eksempler på Redox’ handlinger, nemlig dels vores udgivelser af en række bøger og rapporter, dels vores aktindsigt i stillerlister i forbindelse med vores kortlægning af de højreradikale partier ved sidste efterårs kommunal- og regionsrådsvalg. Det er den eneste begrundelse som SFI fremlægger for, at Redox specifikt skulle være ekstremistisk og/eller antidemokratisk.
Med andre ord: Redox’ helt normale og lovlige journalistiske arbejde er ifølge SFI ekstremisme. SFI ulejliger sig ikke med at begrunde denne stempling af vores politiske journalistik, så det er svært at se, hvordan forskerne bag rapporten er nået frem til denne noget overraskende konklusion. Vi har dog ualmindeligt svært ved at se, hvordan disse ovennævnte konkrete eksempler på vores arbejde ”begrænser andres demokratiske rettigheder” eller går uden om de ”demokratiske procedurer.” Eller hvordan det adskiller sig fra andre mediers arbejde, for den sags skyld.
Mangelfuld kortlægning af nazister
En ting er SFIs kortlægning af venstrefløjen, der ikke er meget værd. Noget andet er den ekstremt mangelfulde kortlægning af den antidemokratiske højrefløj.
Her mangler f.eks. Danskernes Parti. Et parti, der er udsprunget af den traditionelle naziorganisation DNSB. Et parti, hvis formand har poseret med hagekors i medierne. Et parti, som Pressenævnet har sagt kan kaldes nazistisk. I Politiken er en talsperson for SFI citeret for at sige, at Danskernes Parti ikke er medtaget i rapporten, da de stiller op til Folketingsvalg. Et temmelig tyndt grundlag at udelukke Danskernes Parti på, med tanke på at de ikke stiller op til Folketingsvalg og at der i rapporten desuden er medtaget to grupper, Frit Danmark og SIAD, som arbejder parlamentarisk.
Danskernes Parti var omtalt i SFI’s oprindelige pilotrapport om ekstremisme i Midt- og Vestjylland, hvorefter det nynazistiske parti politianmeldte SFI. Om det er politirapporten, der har fået SFI til at trække i land, vides ikke.
Også den nazistiske hooligangruppe White Pride fra Århus mangler på listen. SFI begrunder i interviews dette med, at White Pride ikke er en ideologisk gruppe, men i stedet en bande. Endnu et fejlskud fra SFI. White Pride har igennem tyve år stået bag en lang række af politisk motiverede overfald, og af andre tydelige ideologiske tilkendegivelser heiler gruppen åbenlyst på egne gruppefotos og fejrer Hitlers fødselsdag med tillykke-banner på stadion.
Der er brug for Redox
SFI’s pinlige rapport er blevet sablet ned på de sociale medier og af andre forskere, samt af en række af de venstrefløjsorganisationer, der er udråbt til antidemokrater eller ekstremister i rapporten. Og det med god grund.
Vi har i Redox været i tvivl om, hvorvidt vi faktisk ønskede at forholde os til rapporten. På den ene side er rapportens faglige niveau så lavt, at det føles som ressourcespild at kommentere på den. På den anden side er det svært at sidde den overhørig, i særdeleshed når den angiveligt skal danne grundlag for det fremtidige statslige arbejde med at forebygge antidemokratiske og ekstremistiske strømninger.
Redox er et nødvendigt medie. Det er tydeligt hver eneste gang medierne skal skrive om den yderste højrefløj. Uanset hvor meget SFI råber ekstremisme, så kan ingen andre medier eller eksperter, det vi kan. Spørg bare alle de journalister, som hver eneste uge kontakter os for at få baggrundsviden, gode historier, researchtips og indblik i vores billedearkiv, som rummer mere end 130.000 fotografier. Selv Justitsministeriet og Københavns Kommune har bedt os om hjælp for at blive klogere på nazistiske miljøer.
Så kære Manu Sareen: Hvis du vil have et seriøst indblik I hvordan de antidemokratiske højreradikale grupperinger ser ud, så ringer du bare. Vi kan med garanti gøre det både bedre og billigere end SFI.
","Tirsdag den 9. september offentliggjorde Det Nationale Forskningscenter for Velfærd (SFI) en rapport om det, de kalder ”antidemokratiske og ekstreme miljøer” i Danmark. Rapporten identificerer tre ekstremistiske miljøer og sætter navn på 15 organisationer og grupperinger, som de anonyme forskere bag rapporten mener er antidemokratiske og ekstremistiske. Blandt disse grupper er Researchkollektivet Redox at finde. …
",Redox,['Nyheder']
0,679,https://redox.dk/nyheder/nazileder-loej-om-partimedlem/,2016-09-29 21:00:53,2017-10-03 13:37:24,Nazileder løj om partimedlem,"Den 22. juni i år blev Lukas Ahlburg Nielsen, der de senere år har været en del af den nynazistiske scene i København, overfaldet på sit job i en blomsterbod på Amagerbro Torv på Amager. Et overfald, der af politiet efterforskes som politisk motiveret.
Lukas Ahlburg Nielsen sagde samme dag til DR, at han troede at overfaldet var sket, fordi han dagen inden havde medvirket kort i et DR2-program om nazilederen Daniel Carlsen, hvor han var til stede ved en debat på Folkemødet på Bornholm.
Ugen efter medvirkede Lukas Ahlburg Nielsen og Daniel Carlsen sammen i et indslag på Radio24syv om overfaldet. I den forbindelse lød det således:
Vært: Men nu skal vi faktisk tale med en som ikke er medlem af partiet, Lukas Nielsen, er det rigtigt?
Lukas: Det er rigtigt.
(…)
Vært: Men er du på anden måde affilieret med den yderste højrefløj?
Lukas Ahlburg Nielsen: Nej
Vært: Har du været til arrangementer med, lad os fx. sige Danskernes Parti før?
Lukas Ahlburg Nielsen: Nej, overhovedet ikke faktisk. Det er første gang jeg har været med.
Vært: Vil du stemme på Danskernes Parti, hvis der var Folketingsvalg, deler du holdningerne?
Lukas Ahlburg Nielsen: Øhhm, nej
Vært: Nej?
Lukas Ahlburg Nielsen: Nej, og jeg har faktisk ikke lyst til at svare yderligere på den slags spørgsmål, fordi jeg frygter lidt for at hvad jeg siger kan komme til at gå ud over mig selv.
(…)
Vært: Daniel Carlsen, hvordan kender I to hinanden?
Daniel Carlsen: Ja, vi mødte hinanden til mødet her på Folkemødet. Og jeg har naturligvis talt med Lukas lige så snart jeg hørte om episoden.
Vært: Hvordan hørte du om episoden?
Daniel Carlsen: Ja, det gjorde jeg gennem en, der havde været til mødet (Folkemødet, red.), som havde kontaktet mig og jeg havde fået nummeret til Lukas og så kontaktede jeg ham naturligvis med det samme for at høre, hvad der var sket, også for at gå videre med det her sikkerhedsmæssigt.
Men de udsagn passer ikke. Redox kan her dokumentere at begge nazister løj i radioprogrammet.
Daniel Carlsen har kendt Lukas Ahlburg Nielsen længe før overfaldet fandt sted. De to har været venner på Facebook ihvertfald et halvt år før overfaldet, muligvis længere. Daniel Carlsen har ved hele ni tilfælde liket Lukas Ahlburg Nielsens facebookopslag på sidstnævntes private profil, der kun har få venner og ikke er åben for offentligheden. I samtlige ni tilfælde har der været tale om opslag fra Danskernes Parti, som Lukas Ahlburg Nielsen har delt.
Desuden deltog Lukas Ahlburg Nielsen i Danskernes Partis landsmøde i både 2014 og 2015, viser fotodokumentation. I 2015 var landsmødet et lukket arrangement kun for medlemmer, hvilket det ikke var tilfældet i 2014.
Lukas Ahlburg Nielsen ankommer her til Danskernes Partis landsmøde i 2014.
Udover aktiviteterne i Danskernes Parti har Lukas Ahlburg Nielsen igennem de seneste år været aktiv i Danmarks Nationale Front og deltaget i en lang række Pegida- og For Frihed-demonstrationer. Lukas Ahlburg Nielsen deltog f.eks. i naziorganisationen Danmarks Nationale Fronts julefrokost i december 2015 og i samme gruppes sommerfest i juli i år. Han var også med, da  Danmarks Nationale Front gennemførte en minidemonstration i Hillerød i oktober sidste år. Han tog senere samme dag til Danskernes Partis landsmøde.
Danskernes Partis leder, Daniel Carlsen, har ikke ønsket at udtale sig til Redox. Lukas Ahlburg Nielsen har ikke besvaret Redox’ henvendelser.
","Den 22. juni i år blev Lukas Ahlburg Nielsen, der de senere år har været en del af den nynazistiske scene i København, overfaldet på sit job i en blomsterbod på Amagerbro Torv på Amager. Et overfald, der af politiet efterforskes som politisk motiveret. Lukas Ahlburg Nielsen sagde samme dag til DR, at han troede …
",Redox,['Nyheder']
0,696,https://redox.dk/nyheder/bestyrelsesmedlem-i-dansk-kultur-danmark-kun-er-for-ariere/,2017-05-07 15:17:59,2017-10-20 11:06:57,Bestyrelsesmedlem i Dansk Kultur: Danmark kun er for ariere,"Redox kan i dag afsløre en række racistiske udsagn fra et medlem af Dansk Kulturs bestyrelse. De stammer fra Danskernes Partis interne facebookgruppe og kommer fra Hans Christophersen, der udover at være aktiv i det nynazistiske parti, altså sidder i bestyrelsen i foreningen Dansk Kultur.
I et indlæg i den interne gruppe skriver han f.eks.:
Jeg mener, at Danmark kun er for ariere, primært for ariere med danske aner i generationer.
Så er jeg muligvis RACIST, eller i hvert fald RAR SIDST, for jeg hader ******, arabere og muslimer.
Hans Christophersens indlæg i Danskernes Partis interne facebookgruppe om sine holdninger (oktober 2015).
Sidenhen har han i gruppen publiceret en sangtekst, der ifølge ham selv stammer fra partiets interne julefrokost i december sidste år. Melodien er “Et barn er født i Betlehem”:
“Da Mustafa var død og væk – død og væk
der kom en ny, men han fik smæk – Halleluja – Halleluja
Moralen er, du sorte mand – sorte mand
bliv hjemme i dit eget land – Halleluja – Halleluja”
Et link til sangteksten blev efterfølgende delt i Danskernes Partis interne facebookgruppe af Hans Christophersen, der er aktiv i partiets lokalafdeling i København.
Hans Christophersens indlæg i Danskernes Partis interne Facebookgruppe den 17. december 2016.
Sangen beskriver bl.a. hvordan man i Danskernes Parti anser muslimer som værende narkotikasælgere og bistandshjælpmodtagere og giver samtidig et tydeligt billede af hvilke racistiske holdninger, der er accepteret i Danskernes Parti. Sangteksten blev den 17. december publiceret på en blog tilhørende foreningen Dansk Kultur, hvor Hans Christophersen er både bestyrelsesmedlem og webmaster.
Redox har tidligere berettet om Hans Christophersens engagement i Dansk Kultur, Danskernes Parti og andre højrefløjsgrupper. Det kan du læse mere om her.
Hverken Hans Christophersen eller Danskernes Partis leder Daniel Carlsen har ønsket at udtale sig til Redox. Axel Artke, formand i Dansk Kultur, siger til Redox, at han ikke vil udtale sig før han har snakket med Hans Christophersen ved Dansk Kulturs næste bestyrelsesmøde.
","Redox kan i dag afsløre en række racistiske udsagn fra et medlem af Dansk Kulturs bestyrelse. De stammer fra Danskernes Partis interne facebookgruppe og kommer fra Hans Christophersen, der udover at være aktiv i det nynazistiske parti, altså sidder i bestyrelsen i foreningen Dansk Kultur. I et indlæg i den interne gruppe skriver han f.eks.: …
",Redox,['Nyheder']
0,2575,https://redox.dk/nyheder/bygma-lagde-hus-til-fascisters-bannermaling/,2018-12-22 08:03:26,2018-12-23 17:03:07,Bygma lagde hus til fascisters bannermaling,"8. marts i år stod otte aktivister fra Generation Identitær på taget af en havnebygning i det centrale København. Fra taget flagede de med et stort banner med teksten “Stop vold mod kvinder! #120db Remigration nu! Identitær.”
Banneret, ca. to meter i højden og 20-30 meter langt, var hjemmelavet. I stedet for at få det trykt havde aktivisterne selv malet det. Det skete i en af byggekæden Bygmas butikker.
Redox kan nu afsløre, at Bygmas butik i Hårlev, cirka femten kilometer syd for Køge, lagde hus til bannermalingen. Og det er ikke et tilfælde. Filialchefen Johan Bergstrøm er nemlig tæt forbundet til Generation Identitær. Han har demonstreret sammen med dem, han deler bevægelsens propaganda på sociale medier, men reklamerer også for organisationen, når han træner kampsport iført tøj med bevægelsens Lambda-logo. Hans søn Emil Hasle Bergstrøm er desuden en af aktivisterne, der fast deltager i Generation Identitærs aktioner.
Optræder på video
Banneret, der blev brugt til aktionen 8. marts, blev malet i tiden op til, at det skulle bruges. Det skete i Bygmas butik i Hårlev. I en video, som Generation Identitær selv har offentliggjort, kan man se, at malearbejdet foregår på et lager. I et kort øjeblik kan man skimte et Bygma-logo på en reol. Under et kontrolbesøg i butikken i Hårlev kunne Redox ved selvsyn konstatere, at lokalet fra videoen er identisk med et hjørne af Bygma-butikken i Hårlev.
Bygmas centrale ledelse har trods gentagne henvendelser ikke ønsket at stille op til interview. (OPDATERET 23/12 kl. 16.00: Se svar fra Bygmas ledelse i bunden af artiklen)
Demonstrerede for Tommy Robinson
Johan Bergstrøm har ikke bare ladet Generation Identitær male banner i sin butik. I maj i år deltog han i en større demonstration for løsladelse af den tidligere English Defence League-leder Tommy Robinson. Johan Bergstrøm ankom med en gruppe aktivister fra Generation Identitær, blandt andet organisationens talskvinde Aurelija Aniulyte. På papiret er han dog for gammel til et egentligt medlemskab, da Generation Identitær har en øvre aldersgrænse på 30 år.
Johan Bergstrøm ses her til kampsportstræning iført en hættetrøje med Generation Identitærs logo. (Foto: Privat).
Når han træner i en lokal taekwondo-klub i Køge, så sker det jævnligt i tøj med bevægelsens logo. Og også online reklamerer han for Generation Identitær. Han deler og liker gladeligt opslag fra og om bevægelsen, ligesom han er Facebook-venner med stort set hele organisationens inderkerne. Han liker desuden Facebook-siden ‘Anti-antifa hools’. Anti-antifa er en forkortelse for anti-antifascisme og hools er en forkortelse for hooligans.
Generation Identitærs talsperson Aurelija Aniulyte oplyser i en email, at Generation Identitær efter hende opfattelse ikke er fascister. Hun skriver desuden, at Generation Identitær ikke har udgangspunkt i en biologisk raceforståelse. Hun siger at organisationen i stedet opererer med begrebet “etnokulturel identitet”.
Johan Bergstrøm siger til Redox, at han ikke er medlem af Generation Identitær, men ønsker derudover ikke at forholde sig til oplysningerne i denne artikel.
Opdatering 23/12 kl. 16.00:

Bygma: Vi tager afstand
Efter publiceringen af denne artikel er Bygmas øverste ledelse endelig vendt tilbage med en kommentar. I en email skriver administrerende direktør Klaus Hadsbjerg til Redox:
“Den omtalte episode i Bygma Hårlev, hvor private interesser er blevet blandet sammen med et ansættelsesforhold, er foregået uden tilladelse fra Bygma`s ledelse og er i strid med den måde vi ønsker at drive vores virksomhed på.
Bygma vil lære af den pågældende episode og optimere indsatserne for, at noget tilsvarende ikke kan finde sted i fremtiden.
Bygma er en socialt ansvarlig virksomhed, som siden 2009 har udarbejdet CSR regnskab og arbejdet seriøst med CSR initiativer, herunder bl.a FN Global Compact, menneskerettigheder og tilsvarende initiativer. ( se evt. Bygma`s hjemmeside)
Udover ovenstående , støtter Bygma, via Bygma fonden , svage grupperinger og individer i Danmark og udlandet, bl.a ved at være en af de store donatorer til Danmarks indsamlingen.
Bygma ønsker ikke at være en del af den politiske debat og tager således afstand fra alle yderligtgående politiske aktiviter.”
","8. marts i år stod otte aktivister fra Generation Identitær på taget af en havnebygning i det centrale København. Fra taget flagede de med et stort banner med teksten “Stop vold mod kvinder! #120db Remigration nu! Identitær.” Banneret, ca. to meter i højden og 20-30 meter langt, var hjemmelavet. I stedet for at få det …
",Redox,['Nyheder']
0,3489,https://redox.dk/nyheder/fashwave-generation-identitaers-nyfascistiske-soundtrack/,2020-05-03 10:06:07,2020-10-05 23:06:59,Fashwave: Generation Identitærs nyfascistiske soundtrack,"Patrioter. Demokrater. Etnopluralister. Identitære. Det er nogle af de ord, som Generation Identitær typisk bruger til at beskrive sig selv. Derimod afviser de at være nyfascister.
Alligevel kan Redox nu dokumentere, at Generation Identitær som fast praksis bruger nyfascistiske musikere som soundtrack på deres aktionsvideoer. Genren ‘fashwave’ er blevet udbredt i takt med alt-right bevægelsens fremmarch i USA og har altså også fundet vej til den danske højrefløj.
Død over forrædere
2. juli 2018 gennemførte gruppen en aktion i København. I videoen fra aktionen, som ligger på Youtube, kan man se fem personer fra Generation Identitær gå ned af Gothersgade i det indre København. De fem unge og velklædte mennesker går målrettet mod Europa-Huset.
Der venter en trailer foran huset, som de tager nogle hvide klodser fra, og begynder at stable op foran døren til det lukkede kontor. De bygger en hvid mur. Tempoet er højt og actionpræget. Bagefter spraymaler de: “Byg Fort Europa” med blåt på den lille mur, og tilføjer Generation Identitærs karakteristiske græske lambda-tegn i gul nedenunder. Et symbol, der skal symbolisere spartanernes krig mod perserne, og altså GI’s politiske kamp som en fortsættelse af denne krig.

Nyfascisme?
Generation Identitær udspringer af den højreradikale ideologiske strømning, der kalder sig selv Det Nye Højre (på fransk: Nouvelle Droite), som opstod i kølvandet på Anden Verdenskrig, hvor højreradikalismen og fascismen skulle genopfinde sig selv. Vi bruger betegnelsen nyfascister om Generation Identitær. Du kan læse vores analyse her.

Det er nemt at overse musikken i videoen. Et tilsyneladende harmløst elektronisk beat. Det lyder i første omgang, som en billig version af soundtracket til Stranger Things på Netflix.. Men musikken er en del af den ideologiske pakke GI leverer. Det er et nummer fra Xurious, der er en af genren fashwave – sammensat af fascisme og synthwave – absolut hotteste navne. Nummeret i videoen hedder Death to Traitors (‘Død over forrædere’, red.).
Xurious er blevet bannet fra Youtube og en lang række andre platforme, men har endnu en Soundcloud, hvor Death to Traitors er hans mest hørte med 50.000 afspilninger. Der er altså ikke tale om et viralt hit, men Xurious er populær i alt-right-kredse.
Redox kortlægning viser, at Generation Identitær bruger fashwave musik i stort omfang. Ud af de 12 aktionsvideoer, som Redox har undersøgt, indeholder ni af dem fashwave-numre som lydspor. I otte af de ni videoer er det Xurious.
I den sidste bruger de den mere ukendte kunstner Iron Sounds’ sang Cognitive Dissident. Den har tidligere været promoveret på den svenske naziorganisation Nordiska Motståndsrörelsens hjemmeside som ‘ugens sang’.
Metapolitisk aktivisme
Generation Identitær (GI) er ny type gruppe på den ekstreme højrefløj i Danmark, der har fået stor opmærksomhed i det danske mediebillede. De har i forhold til mange andre grupper relativ stor opbakning og legitimitet i det danske politiske landskab. Det sker på trods af, at deres ideologi bedst kan beskrives som nyfascistisk, som Redox tidligere har beskrevet.
GI’s politisk strategi kaldes metapolitik. De forsøger at flytte det politiske mulighedsrum: De vil rykke ved, hvad der er muligt at sige politisk. En del af deres marketingsstrategi består i at rebrande højrefløjen med en ny æstetik, der inkluderer nye symboler, begreber og fremtoning. Deres musiksmag skal ses som en del af denne strategi.
“Kernen i marketing består af æstetik”
Fashwave kan bedst beskrives som instrumentelle synth-pop lydlandskaber, hvor det eneste, der afslører musikkens politiske tilhørsforhold, er titlerne. Forestil dig soundtracket fra 80’er-serien Knight Rider tilsat SS-cyborgs og heilende Trump-dukker. Forestil dig nyfascistiske slogans og symboler med æstetikken fra Tron-filmen og 80’er-farver.
Fashwave er altså både musik og en æstetik.
Det var Buzzfeed, der først beskrev fænomenet. Ifølge netmediet var Cyber Nazi den artist, der først rigtigt slog igennem med sange som ‘Galactic Lebensraum’ og ‘Right Wing Death Squad’. Lebensraum var navnet på den nazistisk koloniseringsstrategi i Europa. Cyber Nazis profiler er nu bannet fra alle musikplatforme.
Baggrunden for fashwave er en erkendelse på den radikale højrefløj om dens generelle æstetiske mangler. Skinheads og oi!-punk er ikke længere populærkulturelle fænomener – hvis de nogensinde har været det.
Det amerikanske Southern Poverty Law Center beskrev fashwave allerede i 2017. I deres kortlægning citerede de Andrew Anglin, grundlæggeren af det nynazistiske forum The Daily Stormer, for at beskrive udfordringen for højrefløjen således: “Vi prøver at skabe en massebevægelse (…) Kernen i marketing består af æstetik. Vi bliver nødt til at se tiltrækkende ud. Vi skal ramme medianen. Vi vil have normale mennesker. Vi vil gerne være hippe og vi vil gerne være sexede.”
Indtil fashwaves fremkomst har transformationen mest bestået af at ændre frisuren, symbolerne, garderoben og masser af memes, men, som nazilederen Andrew Anglin forklarer, har alt-right nu også en musikgenre. Han beskriver synthwave som det officielle soundtrack til alt-right, blandt andet fordi det er den “hvideste musik nogensinde”. En del af synthwaves tiltrækningskraft på alt-right-miljøet skyldes 80’er- og 90’er-nostalgien, der er udbredt i den internetkultur, hvor alt-right blandt andet rekrutterer.
Cyber Nazi har sin egen forklaring på fashwave. Han udråber i en mail til Vice’s musikredaktion THUMP fashwave som den “direkte arvtager til futurismen”. Futurismen var en italiensk kunstbevægelse, der hyldede det teknologiske fremskridt, vold, ungdom, fart og menneskets underkastelse for maskinen.
Umberto Boccionis skulptur “Unique Forms of Continuity in Space” er det måske mest kendte værk inden for futurismen. Kigger man på skulpturen, der forestiller en muskuløs mand i bevægelse, der i nutidens øjne minder om en cyborg, er det muligt at forstå Cyber Nazis sammenligning. Fascinationen af vold og teknologi går direkte igen hos Cyber Nazi. Især de rødøjede cyborgs, der vandrer rundt og patruljere byerne minder om Boccionis skulptur. Cyber Nazi forklarer videre, at han ser det som umuligt at bruge punk, folk og metal i dag: “Det er umuligt at bygge noget med de gamle og uddaterede genrer … Vi er unge mennesker som ikke har noget at gøre med skinheads, hooligans eller KKK-frimurere.”
Identitær yndlingsmusik
Generation Identitær ville aldrig associeres med hverken Cyber Nazi eller Andrew Anglin, men de forsøger at have den masseappel, som Anglin efterspørger. De ligner og opfører sig ikke som nynazistiske skinheads. Det er en af årsagerne til at Redox kalder dem for nyfascister. De tænker nyt og agerer anderledes end tidligere højreradikale grupper. Det er af den grund heller ikke overraskende, at de har omfavnet den musikalske nytænkning med stor iver.
GI’s yndlingskunstner Xurious er mindre eksplicit i sine titelvalg end Cyber Nazi. Alligevel er de ikke til at tage fejl af: Team White, Death to Traitors og Fight for Western Civilization er blot nogle af dem. Samtidig er de tilpas tvetydige til ikke direkte at trække et nazi-stempel, selvom de åbenlyst bygger på alt-right-bevægelsens ideologi og retorik.
Kigger man på kommentarerne til Xurious’ Death to Traitors-video bliver tingene dog mere eksplicitte. En bruger skriver: “This is a nearly perfect synthwave track and the most white power thing I have ever heard”, en i øvrigt relativ præcis opsummering af fashwaves formål, og en anden bruger skriver: “I wish all these faggots around me on the streetcar understood what was truly at stake. gas the kikes, race war now”.
Citerer britisk fascistleder
Myten om fashwave-genren er, at den opstod efter terrorangrebene i Paris i 2014. Xurious første nummer hedder derfor også Requiem for Paris.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Xurious eget politiske ståsted kan der heller ikke være meget tvivl om. Hans ene album hedder Future Fash. Tydeligst er det i nummeret ‘Infinite Saxon’ lavet sammen med en anden fashwave-musiker med kunstnernavnet Vanguard. Her har de samplet bidder af en tale fra den engelske fascist Oswald Mosley, der var en personlig ven af Mussolini, og leder og grundlægger af British Union of Fascists frem til det blev forbudt i 1940. De identitæres yndlingskunstner er altså selv tydelig i sit fascistiske ståsted.
P3 havde engang sloganet “Du er hvad du lytter til”. Det gælder også for Generation Identitær.
Generation Identitær har ikke reageret på Redox’ henvendelser i forbindelse med denne artikel.
","Patrioter. Demokrater. Etnopluralister. Identitære. Det er nogle af de ord, som Generation Identitær typisk bruger til at beskrive sig selv. Derimod afviser de at være nyfascister. Alligevel kan Redox nu dokumentere, at Generation Identitær som fast praksis bruger nyfascistiske musikere som soundtrack på deres aktionsvideoer. Genren ‘fashwave’ er blevet udbredt i takt med alt-right bevægelsens …
",Redox,['Nyheder']
0,3935,https://redox.dk/nyheder/redox-har-foedselsdag-og-du-er-inviteret/,2021-02-26 01:02:23,2021-03-03 14:35:48,Redox har fødselsdag og du er inviteret,"I dag er det 15 år siden at redox.dk gik i luften. Det fejrer vi med to corona-sikre fødselsdagsaktiviteter.
For det første udgiver vi i dag et særafsnit af vores podcast Under luppen. Det handler om Redox’ historie: Fra stiftelsen i 2005-06 over de hektiske år med Dansk Front og White Pride, den såkaldte ‘terrorsag’, bogen Forklædt som nazist, ORG-rapporten og Datatilsynets lukning af vores hjemmeside, genåbningen i 2013 og meget, meget mere. Du kan lytte til afsnittet på Spreaker og på Spotify.
Redox’ nye lækre økologiske fairtrade mulepose.
Vi har også lavet en quiz om Redox’ historie. Der er ti spørgsmål af forskellig sværhedsgrad, nogen mere seriøse end andre. De fem quizdeltagere, der svarer rigtigt på flest spørgsmål, vinder vores helt nye Redox-mulepose. Quizzen er åben til og med fredag den 5. marts, og vinderne får besked via email i den følgende uge. Vi bruger ikke din emailadresse til markedsføring eller spam.
Du kan deltage i quizzen her.
Som altid håber vi, at du vil overveje at blive medlem af vores støtteforening. Den økonomiske støtte sikrer, at vi kan fortsætte vores antifascistiske researcharbejde. Du kan blive medlem lige her.
Alle medlemmer af Støttekollektivet, nye som gamle, får tilsendt en af de lækre muleposer.
","I dag er det 15 år siden at redox.dk gik i luften. Det fejrer vi med to corona-sikre fødselsdagsaktiviteter. For det første udgiver vi i dag et særafsnit af vores podcast Under luppen. Det handler om Redox’ historie: Fra stiftelsen i 2005-06 over de hektiske år med Dansk Front og White Pride, den såkaldte ‘terrorsag’, …
",Redox,['Nyheder']
0,710,https://redox.dk/nyheder/helmuth-nyborg-talte-for-amerikanske-racister/,2017-08-30 11:46:36,2017-10-20 10:37:17,Helmuth Nyborg talte for amerikanske racister,"Helmuth Nyborg var en af talerne, da organisationen American Renaissance (AmRen) afviklede en konference i juli. Det skriver FORSKERforum i dag.
The Guardian rapporterede fra konferencen og beskrev blandt andet at ”ved brug af farvekodede kort, grafer og billeder af menneskehjerner stræbte nogle af talerne efter at give racismen den videnskabelige anseelse, den ikke har haft siden Anden Verdenskrig.”
American Renaissance er ifølge Southern Poverty Law Center en organisation, der promoverer pseudovidenskabelige idéer om racehygiejne og eugenik. De kæmper for en white ethnostate, en stat i USA kun for folk af europæisk afstamning med hvid pigmentering. Ved konferencerne mødes racistiske ”intellektuelle” med nynazister, Ku Klux Klan-medlemmer og white supremacists (amerikansk betegnelse for folk, der bekender sig til idéen om hvidt overherredømme).
Helmuth Nyborg afviser overfor FORSKERforum, at AmRen er racistisk, og udtaler til mediet: ”Af deres (AmRen, red.) hjemmeside fremgår, at de respekterer alle racers ret til at have en særlig identitet, herunder hvides. Det ser jeg ikke noget galt i”
Det udsagn er dog ikke meget værd ifølge Joe Lowndes fra Oregon University, ekspert i den radikale højrefløj i USA, der udtaler sig til FORSKERforum: ”AmRen er en stærkt ideologisk organisation på den yderste højrefløj. Og som keynote-speaker bidrog Nyborg utvivlsomt til at legitimere organisationens racistiske ideologi. Og jeg kunne jo konstatere, at Nyborgs racistiske nonsensbegreb ’ecotype-teori’ blev mødt med begejstrede klapsalver fra konference­-deltagerne”.
American Renaissance var desuden anbefaler af Unite The Right-demonstrationen i Charlottesville den 12. august 2017. Ved demonstrationen blev en moddemonstrant dræbt og mange sårede, da en ung racist bevidst påkørte en stor gruppe antiracister med sin bil.
Helmuth Nyborg er også en stjerne hos danske nationalkonservative og nynazister, som han gentagne gange har holdt taler for og plejet omgang med. Senest holdt han tale ved Folkefest For Frihed den 24. juni 2017 med tilhørere fra blandt andre Dansk Folkeparti, Den Danske Forening, For Frihed, Dansk Kultur, Dansk Samling og Nye Borgerlige samt tidligere Dansk Front-medlemmer. Han har også poseret på billeder med den tidligere leder af Danskernes Parti, Daniel Carlsen.
","Helmuth Nyborg var en af talerne, da organisationen American Renaissance (AmRen) afviklede en konference i juli. Det skriver FORSKERforum i dag. The Guardian rapporterede fra konferencen og beskrev blandt andet at ”ved brug af farvekodede kort, grafer og billeder af menneskehjerner stræbte nogle af talerne efter at give racismen den videnskabelige anseelse, den ikke har …
",Redox,['Nyheder']
0,655,https://redox.dk/nyheder/flygtningefjendtlig-demonstration-ved-asylcenter-i-nyborg/,2015-12-20 11:07:57,2018-05-28 07:24:05,Flygtningefjendtlig demonstration ved asylcenter i Nyborg,"De seneste uger har der været en del debat i Nyborg om åbningen af et nyt asylcenter. Centeret åbnede i starten af december, og var et af de første asylcentre, der blev åbnet med hjælp fra regeringens nye asylpakke, der betyder at kommunale bygninger kan inddrages til brug som asylcentre. Det fik det lille ultranationalistiske parti Dansk Samling til at indkalde til demonstration foran centret.
Kasper Mejlhede, der er leder af partiets lokalafdeling, bød velkommen ved demonstrationen, der talte 34 deltagere. Udover Kasper Mejlhede var Dansk Samling repræsenteret bl.a. Michael Thestrup, der er lokalafdelingsleder for partiet i Nordsjælland, samt Kasper Ravn Fredensborg, der er suppleant til hovedbestyrelsen og leder af afdelingen i Vestjylland. De holdt begge tale under demonstrationen. Partiets formand, JP-bloggeren Morten Uhrskov Jensen, deltog ikke i demonstrationen.
Kasper Ravn Fredensborg blev valg ind som byrådsmedlem for Dansk Folkeparti i Herning i 2013. Året efter fik han en officiel advarsel af partiledelsen, da han i et blogindlæg om bådflygtninge skrev: “Jeg har ikke ondt af de, der drukner på den farefulde tur! Deres valg deres skæbne.”
Se billedegalleri fra demonstration
Efter advarslen meldte han sig ud af Dansk Folkeparti og ind i Dansk Samling, der dermed fik sit første byrådsmedlem i nyere tid.
Dansk Samling er en gammel forening, der har eksisteret siden 1936, og som under besættelsen var en del af Frihedsrådet. Efter krigen sad organisationen i befrielsesregeringen. Siden da har foreningen ikke gjort det væsen af sig. I 2013 blev den nationalkonservative JP-blogger Morten Urhskov Jensen valgt som formand. Urhskov har gjort det til sit mål at få Dansk Samling repræsenteret i Folketinget som et alternativ til højre for Dansk Folkeparti. Demonstrationen i Nyborg var Dansk Samlings første demonstration i nyere tid, og tegner et billede af en organisation, der til en vis grad er i vækst. Den store hurdle er dog, at partiet skal indsamle de cirka 20.000 underskrifter det kræver at blive opstillingsberettiget til næste folketingsvalg.
Lige som det var Dansk Samlings første demonstration, var det også den første flygtningefjendtlige demonstration, der er blevet afholdt foran et asylcenter i Danmark. Det har ellers været en tendens i bl.a. Sverige og Tyskland, hvor de asylfjendtlige demonstrationer ofte har udviklet sig til angreb på centrene. Det var formentligt også derfor, at Kasper Mejlhede inden demonstrationen og i sin velkomst til demonstrationen understregede at Dansk Samling ikke ville angribe hverken asylcenterets bygninger eller beboere, samt demonstrationen skulle bestå af “pæne og ordentlige danskere”.
Det forhindrede dog ikke en gruppe ukendte gerningsmænd i at chikanere asylcentrets beboere med kanonslag natten før demonstrationen. Det gik også udover en parkeret bil, der fik udstødningsrøret sprængt i luften. Tidligere er der også blevet smadret vinduer på
asylcenteret.
Udover Dansk Samlings tre talere bestod demonstrationen af en større gruppe midaldrende personer samt en lille gruppe unge, der ikke tidligere er blevet set i forbindelse med den yderste højrefløj. Desuden deltog Danish Defence Leagues talsperson Lars Grønbæk Larsen
også i demonstrationen.
Se billedegalleri fra demonstration
","De seneste uger har der været en del debat i Nyborg om åbningen af et nyt asylcenter. Centeret åbnede i starten af december, og var et af de første asylcentre, der blev åbnet med hjælp fra regeringens nye asylpakke, der betyder at kommunale bygninger kan inddrages til brug som asylcentre. Det fik det lille ultranationalistiske …
",Redox,['Nyheder']
0,4032,https://redox.dk/nyheder/livstid-rocker-med-hoejreradikal-fortid-doemt-for-likvidering/,2021-05-28 10:17:23,2021-05-30 19:46:07,Livstid: Rocker med højreradikal fortid dømt for likvidering,"Et kendt ansigt i det højreradikale miljø er væk fra gaden de næste mange år. Mickey Weiergang Dreier blev i sidste uge idømt fængsel på livstid ved retten i Holbæk. Han nægtede sig skyldig.
Det skete fordi han som fuldgyldig medlem af Bandidos’ afdeling på Vestsjælland stod bag planlægning af et brutalt drab i april 2019. Der blev den 18-årige Zobair Saidi likvideret med adskillige pistolskud på kort afstand i Ladegårdsparken i Holbæk.
Vestsjællandske racister
Mickey Weiergang Dreier var en del af det højreradikale miljø i en håndfuld år i første halvdel af 2010’erne.
Første gang han dukkede op på Redox’ radar var i marts 2012. Her demonstrerede den engelske antimuslimske organisation English Defence League i Århus, hvor de fik selskab af en bred vifte danske højreradikale. En af de mest aggressive grupper i demonstrationen var en håndfuld yngre mænd fra Vestsjælland, der blandt andet andet talte en tidligere afdelingsleder i det nynazistiske Dansk Front.
En af mændene i gruppen var Mickey Weiergang Dreier.
Gruppen, der senere blev kendt som Rightwings, ses her i konflikt med politiet under English Defence Leagues demonstration i Århus i marts 2012. Foto: Redox
Kun en måned senere dukkede gruppen op i København. Her havde den nu afdøde Danish Defence League-aktivist André Eiby indkaldt til 1. maj-demonstration i Kongens Have. Eiby selv dukkede aldrig op, men det gjorde syv-otte af de vestsjællandske gadekrigere, herunder Mickey Weiergang Dreier. Han var parallelt med de højreradikale aktiviteter været en del af FCK’s hooliganmiljø.
I slutningen af juni 2012 afholdte den nu lukkede højreradikale organisation Vederfølner en kombineret fodboldturnering og sommersolhvervsfest i Århus. Her deltog det vestsjællandske slæng igen.
En uge senere troppede de op på Odense Banegård. Her gennemførte antifascister en manifestation i forbindelse med det nynazistiske Danskernes Partis landsmøde, der fandt sted samme dag på Fyn. Den højreradikale gruppe forsøgte at angribe antifascisterne, men endte med at måtte trække sig. De blev i stedet eskorteret ud af stationsbygningen af politiet, hvorefter de blev anholdt. Med i gruppen af højreradikale var også Lars Grønbæk Larsen, der har en fortid som talsmand for Vederfølner. Han har i en årrække været en nøglefigur på den yderste højrefløj og havde tætte relationer til Mickey Weiergang Dreiers slæng.
Hele gruppen fik bødestraf for angrebsforsøget på Odense Banegård.
RightWings
I 2013 fortalte den vestsjællandske gruppe for første gang offentligt, at deres gruppe havde sit eget navn, RightWings, og og at de havde lokaler i Kalundborg.
Det skete i april i forbindelse med at lokalerne blev ramt af en påsat brand kort tid efter, at der flere steder i byen var blevet malet racistisk graffiti og opsat Vederfølner-klistermærker på blandt andet en lokal moské og flere pizzeriaer.
Få måneder tidligere havde gruppen deltaget i en stor fest i Svindinge Forsamlingshus på Østfyn. Her samledes medlemmer af blandt andet White Pride, Danish Defence League, Danskernes Parti og RightWings.
I februar 2013 var de til stede under SIAD’s demonstration og i april var de på Døllefjeldemusse marked, hvor de kom op at slås. I juni deltog de igen i den årlige Vederfølner-fodboldturnering.
Mickey Weiergang Dreier var til stede ved samtlige begivenheder.
Han var også med i januar 2014, da André Eiby, der stod bag den mislykkede 1. maj-demonstration i 2012, indkaldte til eventet “Gi´på munden i Korsør”. Formålet var at angribe personer med etnisk minoritetsbaggrund i boligområdet på Motalavej.
Jaget på flugt
RightWings-gruppens mange voldelige aktiviteter fik dog en brat ende.
Den 10. maj 2014 havde naziorganisationen Danmarks Nationale Front indkaldt til demonstration foran Christiansborg i København. Nazidemonstrationen blev mødt af massive protester fra antifascister, men også RightWings dukkede op i området.
Her forsøgte de at angribe antifascister, men de to håndfulde højreekstremister blev i stedet jaget på flugt af 50-60 antifascister og måtte senere se flugten foreviget af Ekstra Bladet.
Mickey Weiergang Dreier (til højre) samt en blandet gruppe fra Rightwings og andre dele af den yderste højrefløj blev tilbageholdt af politiet og eskorteret væk fra området omkring Christiansborg, da de var blevet jaget på flugt af en stor gruppe antifascister. Det skete 10. maj 2014, da Danmarks Nationale Front forsøgte at gennemføre en nazistisk demonstration i København. Foto: Redox
Efter den hændelse kastede RightWings håndklædet i ringen og stoppede sine aktiviteter. I stedet fokuserede hovedpersonerne, herunder Mickey Weiergang Dreier, på hooliganslagsmål i forbindelse med fodbold. Flere i gruppen blev samtidig en del af miljøet omkring Bandidos såkaldte Westcity-afdeling i Holbæk, der tog imod de unge mænd med åbne arme.
Mickey Weiergang Dreier og de andre RightWings-medlemmer har ikke vist sig offentligt ved højreradikale aktiviteter den seneste håndfuld år. En anden person fra gruppen blev i januar 2020 idømt en fængselsstraf på fem år for i en kokainrus var trængt ind i to private hjem mens han var bevæbnet med to skarpladte pistoler og iklædt en skudsikker vest.
Lars Grønbæk Larsen er dog stadig en del af den yderste højrefløj.
Dømt for planlægning
Drabet på den 18-årige, som Mickey Weiergang Dreier blev dømt for at stå bag, skete ifølge politiet og anklagemyndigheden som led i en konflikt mellem Bandidos MC Westcity og den såkaldte Vang-gruppe, en løs bandelignende struktur i Holbæk.
Netop fordi drabet skete i forbindelse med en bandekonflikt kom “bandeparagraffen” § 81a i spil, hvilket var medvirkende årsag til den lange straf.

Støt vores journalistik
Du kan støtte vores undersøgende journalistik ved at blive medlem af vores venneforening Støttekollektivet.
Som medlem af Støttekollektivet får du invitationer til særarrangementer, der kun er for medlemmer.
Du kan også sende os en donation på Mobilepay 80905.

Et andet Bandidos-medlem, der ikke er kendt af Redox, blev dømt for at trykke på aftrækkeren. Han fik også livstid. Yderligere to personer er tidligere dømt for deres medvirken til drabet, de fik henholdsvis ét og tolv års fængsel.
Under sagen har Mickey Weiergang Dreier forladt Bandidos. De to livstidsdømte har anket sagen til landsretten med ønske om frifindelse eller strafnedsættelse.
Det har ikke været muligt at få en kommentar fra Mickey Weiergang Dreier. Lars Grønbæk Larsen har ikke reageret på Redox’ henvendelser.
Opdatering 30/5-21:
Lars Grønbæk Larsen har efter artiklens publicering sendt en email til Redox. I den skriver han:
“Jeg har ikke været med i nogen politiske organisationer siden mit medlemskab af Nye Borgerlige og er ikke aktiv politisk på nogen måde længere og har ingen planer om at blive det igen. Jeg har ingen samhørighed med den yderste højrefløj idag og er ikke interesseret i at blive associeret med den da den ikke repræsenterer mine holdninger.”
","Et kendt ansigt i det højreradikale miljø er væk fra gaden de næste mange år. Mickey Weiergang Dreier blev i sidste uge idømt fængsel på livstid ved retten i Holbæk. Han nægtede sig skyldig. Det skete fordi han som fuldgyldig medlem af Bandidos’ afdeling på Vestsjælland stod bag planlægning af et brutalt drab i april …
",Redox,['Nyheder']
0,706,https://redox.dk/nyheder/nazitrusler-mod-zenia-stampe/,2017-06-18 13:31:20,2017-10-03 11:03:54,Nazitrusler mod Zenia Stampe,"”Her er noget I kan tænke lidt over, forbandede idioter.” Sådan starter videoen, hvor nazisten Paw Pinstrup Nielsen optræder iført maskering og et flag fra organisation Danmarks Nationale Front. Med et brændende papskilt i forgrunden fremsætter han trusler mod blandt andre Zenia Stampe, der sidder i Folketinget for Radikale Venstre. Videoen er publiceret på hans facebookprofil.
”I er velkomne i Jylland, og så skal vi nok tage os kærligt af jer, når I kommer,” lyder det fra Paw Pinstrup Nielsen i videoen. I videoen sætter han sammen med sin kameramand ild til papskiltet, hvor de to har skrevet navne på en række politiske modstandere, både enkeltpersoner og organisationer. Papskiltet har overskrifterne ”Til Jer Røde Bøsser Kom Til Jylland” og ”Listen over undermennesker!”.
Mens ilden brænder siger Paw Pinstrup Nielsen: “Og det vil være cirka lige så meget, der kommer til at være tilbage af jer og jeres lorteforeninger. Det eneste der kommer til at stå, det er DNF.”
På listen er Zenia Stampe nævnt side om side med blandt andre Redox, ungdomsorganisationen Socialistisk Ungdomsfront (SUF) og internetbloggen P77. (Foto: Screenshot fra video)
Da skiltet er næsten udbrændt, tramper Paw Pinstrup Nielsen flere gange hårdt på resterne og siger: ”Vi glæder os til at se jer og stampe jer i hovedet”.
Overfor Redox bekræfter Paw Pinstrup Nielsen, at han står bag videoen og står inde for indholdet. Han fortæller, at han selv tog initiativ til at lave videoen, men at den er udtryk for hele Danmarks Nationale Fronts syn på Zenia Stampe, og at ledelsen efterfølgende har givet ham “thumbs up” som reaktion på videoen.
Han fortæller uopfordret, at han er medlem af Danskernes Parti og er personlige venner med Daniel Carlsen, og at Daniel Carlsen godt ved, at Paw Pinstrup Nielsen også er medlem af Danmarks Nationale Front.
Paw Pinstrup siger selv, at han er ‘højt i hierarkiet’ i DNF’s lille afdeling i Skive.
","”Her er noget I kan tænke lidt over, forbandede idioter.” Sådan starter videoen, hvor nazisten Paw Pinstrup Nielsen optræder iført maskering og et flag fra organisation Danmarks Nationale Front. Med et brændende papskilt i forgrunden fremsætter han trusler mod blandt andre Zenia Stampe, der sidder i Folketinget for Radikale Venstre. Videoen er publiceret på hans …
",Redox,['Nyheder']
0,643,https://redox.dk/nyheder/lars-groenbaek-ny-danish-defence-league-talsmand/,2015-01-21 09:00:00,2017-10-20 11:48:05,Lars Grønbæk ny Danish Defence League-talsmand,"I en officiel meddelelse på Danish Defence Leagues (DDL) Facebook-side meddeler organisationen, at Philip Traulsen med øjeblikkelig virkning fratræder posten som talsmand for den højreradikale organisation. Samtidig melder han sig helt ud af DDL. Det sker efter et år med usædvanligt lavt aktivitetsniveau.
Veteran på det yderste højre
Philip Traulsen har fungeret som talsmand for DDL siden den forrige talsmand, Kasper Mortensen, i foråret 2012 sad fængslet for et voldeligt overfald. Ved DDL’s stort anlagte demonstration i Aarhus 31. marts 2012 var det således Traulsen, der agerede talsmand.

DDL’s nu forhænværende talsmand var allerede på det tidspunkt en gammel kending på den yderste højrefløj. Han kom således til DDL fra Danmarks Nationale Front, som han sammen med en række centrale folk brød med for at melde sig ind i DDL. Før det havde Philip Traulsen en fortid i først Dansk Front og derefter i Frie Danske Nationalister.
I forbindelse med kommunal- og regionsrådsvalget i november 2013 optrådte Philip Traulsen som stiller for Daniel Carlsens nynazistiske Danskernes Parti i Region Hovedstaden.
Tidligere Rightwings-talsmand
Den nye talsmand for DDL er et andet kendt ansigt, nemlig Lars Grønbæk Larsen. Han har ligesom Traulsen en lang række af nu hedengangne racistiske organiseringer bag sig. Han var i sine unge år aktiv i Fremskridtspartiets Ungdom på Fyn og stiftede sidenhen den kortlivede og lejlighedsvise gruppe, ”De National-Liberale”, der i 2006 var den formelle arrangør af de to Dansk Front-demonstrationer i Svendborg.

Læs mere om Lars Grønbæk her.
Efter lukningen af Dansk Front i 2007 dannede en række Dansk Front-aktive Vederfølner, hvor Lars Grønbæk Larsen var formand frem til marts 2013. I november lukkede også Vederfølner efter et faldende politisk aktivitetsniveau.
Fra foråret 2013 fungerede Lars Grønbæk Larsen som talsmand for den Kalundborg-baserede højreradikale kampsportsgruppe, Rightwings, som han trænede kampsport med. Rightwings nedlagde sig selv sidste år, men årsagen til lukningen af Rightwings vil Lars Grønbæk Larsen dog ikke uddybe over for Redox.
Ifølge ham selv har han været medlem af Danish Defence Leaugue i mere end et år.
DDL i stille opløsning
Det er en organisation, der hænger i bremsen, som Lars Grønbæk Larsen overtager fra Philip Traulsen.
Danish Defence League blev oprindeligt stiftet i 2010 med det engelske EDL som forbillede. Allerede fra start var DDL præget af interne uroligheder med flere ledelsesskift til følge.
Læs mere om Danish Defence League her.
I de knap tre år, Philip Traulsen fungerede som organisationens talsmand, så DDL et kraftigt fald i både medlemsskaren og aktivitetsniveauet. Med Kasper Mortensens exit i 2012 kollapsede den stærke sønderjyske afdeling, og på få måneder blev DDL’s aktiviteter reduceret til primært at finde sted i Københavnsområdet.
I december 2013 blev DDL smidt væk fra Frederiksbergcentret af en stor gruppe antifascistiske demonstranter, da de forsøgte at dele løbesedler ud. Den eneste gang DDL officielt var på gaden i 2014, var 5. september på Frederiksberg i forbindelse med flagdagen. Her deltog Lars Grønbæk Larsen.
Danish Defence League er den femte organisation, som Lars Grønbæk Larsen er formand- eller talsperson for. Og alle er de lukket mens han har været det eller kort efter, at han har trukket sig fra organisationerne. Det ser Lars Grønbæk Larsen dog ingen sammenhæng mellem: “Det er vel bare fordi at jeg er en af dem, der bliver der til allersidst,” udtaler han.
Den nye talsmand for DDL har ingen kommentarer til, hvilke planer han har for organisationen eller hvilken linje, han vil lægge.
Spørgsmålet er, om det skrantende DDL bliver den næste organisation, Lars Grønbæk Larsen som talsmand lukker og slukker.
Det har ikke været muligt at få en kommentar til artiklen fra Philip Traulsen.
","I en officiel meddelelse på Danish Defence Leagues (DDL) Facebook-side meddeler organisationen, at Philip Traulsen med øjeblikkelig virkning fratræder posten som talsmand for den højreradikale organisation. Samtidig melder han sig helt ud af DDL. Det sker efter et år med usædvanligt lavt aktivitetsniveau. Veteran på det yderste højre Philip Traulsen har fungeret som talsmand for …
",Redox,['Nyheder']
0,614,https://redox.dk/nyheder/pressenaevnet-kritiserer-redox-rapport-demokratiske-nazister/,2014-02-17 15:10:00,2017-10-04 11:09:44,Pressenævnet kritiserer Redox’ rapport “Demokratiske nazister”,"Researchkollektivet Redox offentliggjorde på redox.dk i september rapporten Demokratiske nazister. I rapporten omtales en række personer og deres påståede tilhørsforhold.
SN er omtalt som medlem af Danskernes Parti samt tidligere medlem af (Danmarks Nationalsocialistiske Bevægelse (DNSB). SL er omtalt som medlem af medlem af Danskernes Parti og aktiv i den højreekstremistiske gruppering White Pride.
Da oplysningerne kan krænke personerne, burde redox.dk have spurgt dem, om oplysningerne og sammenhængene var rigtige. Det gjorde redox.dk ved at sende en e-mail og en besked på Facebook, men svarfristen var allerede næste dag.
Pressenævnet finder ikke, at det er en rimelig frist, når det drejer sig om oplysninger i en rapport på 94 sider, som Researchkollektivet Redox har arbejdet på i længere tid. Derfor får redox.dk kritik af Pressenævnet.
Hele sagen kan læses på www.pressenaevnet.dk
","Researchkollektivet Redox offentliggjorde på redox.dk i september rapporten Demokratiske nazister. I rapporten omtales en række personer og deres påståede tilhørsforhold. SN er omtalt som medlem af Danskernes Parti samt tidligere medlem af (Danmarks Nationalsocialistiske Bevægelse (DNSB). SL er omtalt som medlem af medlem af Danskernes Parti og aktiv i den højreekstremistiske gruppering White Pride. Da …
",Redox,['Nyheder']
